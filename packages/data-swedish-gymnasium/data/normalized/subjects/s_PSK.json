{
  "name": "Psykologi",
  "code": "PSK",
  "description": [
    "Ämnet psykologi behandlar olika sätt att förstå och förklara mänskliga beteenden, känslor och tankar utifrån olika psykologiska perspektiv."
  ],
  "purpose": {
    "sections": [
      {
        "title": null,
        "rows": [
          "Undervisningen i ämnet psykologi ska syfta till att eleverna utvecklar kunskaper om de komplexa faktorer som påverkar beteende, känslor och tankar hos människan både som individ och tillsammans med andra. Eleverna ska ges möjlighet att utveckla förståelse av olika psykologiska perspektiv och deras betydelse för helhetssynen på människan. Undervisningen ska även bidra till att eleverna utvecklar ett kritiskt förhållningssätt till olika psykologiska perspektiv och deras förklaringsmodeller. Den ska också leda till att eleverna utvecklar kunskaper om psykologins historiska framväxt och dess inverkan på och påverkan av samtiden.",
          "Undervisningen ska ge eleverna möjlighet att utveckla förmåga att reflektera över det egna beteendet samt egna känslor och tankar, och genom det bidra till ökad självkännedom. Eleverna ska även ges möjlighet att studera och jämföra människors levnadssätt och beteenden för att utveckla förståelse av, tolerans för och förmåga att värdesätta olikheter.",
          "Undervisningen ska ge eleverna möjlighet att reflektera över olika psykologiska fenomen och perspektiv i relation till egna erfarenheter. Genom detta ska eleverna ges möjlighet att utveckla förståelse av människans och ämnets komplexitet. I undervisningen ska eleverna också ges möjlighet att utföra enkla experiment och observationer samt reflektera över resultaten."
        ]
      },
      {
        "title": "Undervisningen i ämnet psykologi ska ge eleverna förutsättningar att utveckla följande:",
        "rows": [
          "1. Kunskaper om den psykologiska vetenskapens framväxt och utveckling. Förståelse av relationen mellan psykologins utveckling och samhällsutvecklingen.",
          "2. Kunskaper om mänskliga beteenden, känslor och tankar utifrån olika psykologiska perspektiv samt förmåga att relatera dessa kunskaper till egna erfarenheter.",
          "3. Förmåga att kritiskt granska, jämföra och reflektera över olika psykologiska perspektivs styrkor och svagheter.",
          "4. Kunskaper om arvets och miljöns betydelse för individens psykologiska utveckling, livsvillkor och hälsa.",
          "5. Kunskaper om mänskliga beteenden, värderingar och föreställningar i olika sociala sammanhang.",
          "6. Förmåga att använda och värdera olika psykologiska teorier och modeller."
        ]
      },
      {
        "title": "Kurser i ämnet",
        "rows": [
          "1. Psykologi 1, 50 poäng.",
          "2. Psykologi 2a, 50 poäng, som bygger på kursen psykologi 1.",
          "3. Psykologi 2b, 50 poäng, som bygger på kursen psykologi 1."
        ]
      }
    ]
  },
  "isPublished": "PUBLISHED",
  "gradeScale": null,
  "typeOfSchooling": "UPPER_SECONDARY_EDUCATION",
  "createdDate": "2010-11-03T06:47:18.000Z",
  "modifiedDate": "2020-02-19T15:00:00.000Z",
  "courseCodes": [
    "PSKPSY01",
    "PSKPSY02a",
    "PSKPSY02b"
  ]
}