{
  "name": "Skogsmaskiner",
  "code": "SKM",
  "description": [
    "Ämnet skogsmaskiner behandlar den tekniska utrustning som används inom skogsbrukets olika verksamhetsområden. Teknisk utrustning som används i samspel med biologiska förutsättningar och biologiska metoder bidrar till en hög kvalitet på skogsbrukets produkter och tjänster samt till en hållbar utveckling. Med hjälp av teknisk utrustning kan arbetsuppgifter utföras rationellt och med en ökad precision. Ämnet behandlar hur teknik och teknisk utveckling kan bidra till att den biologiska potentialen utnyttjas bättre. I ämnet ingår körning av fordon samt trafikkunskap."
  ],
  "purpose": {
    "sections": [
      {
        "title": null,
        "rows": [
          "Undervisningen i ämnet skogsmaskiner ska syfta till att eleverna utvecklar förmåga att använda teknisk utrustning på rätt sätt och i rätt sammanhang. Den ska bidra till att eleverna får redskap för att söka kunskap om och utnyttja nya tekniska lösningar. Genom undervisningen ska eleverna ges möjlighet att utveckla kunskaper om den tekniska utrustningens konstruktion, funktion och inställningsmöjligheter samt förmåga att utföra service och underhåll av teknisk utrustning.",
          "Praktiska övningar, fältstudier, undersökande arbetssätt och laborationer i fält ska ingå i undervisningen."
        ]
      },
      {
        "title": "Undervisningen i ämnet skogsmaskiner ska ge eleverna förutsättningar att utveckla följande:",
        "rows": [
          "1. Kunskaper om konstruktion och funktion av samt användningsområden för teknisk utrustning.",
          "2. Förmåga att manövrera och köra fordon, fordonskombinationer och maskiner för att utföra olika arbetsuppgifter.",
          "3. Förmåga att manövrera och köra fordon och fordonskombinationer i trafik och i terräng på ett säkert, ansvarsfullt och miljöanpassat sätt samt kunskaper om gällande trafikregler.",
          "4. Förmåga att använda teknisk utrustning.",
          "5. Förmåga att utföra service, underhåll och enklare reparationer av teknisk utrustning.",
          "6. Förmåga att ställa in teknisk utrustning för olika arbetsuppgifter samt att utföra funktionskontroller.",
          "7. Förmåga att arbeta ekonomiskt, säkert och ergonomiskt samt med hänsyn till miljön.",
          "8. Kunskaper om lagar och andra bestämmelser.",
          "9. Förmåga att bedöma och rapportera arbetsresultatet."
        ]
      },
      {
        "title": "Kurser i ämnet",
        "rows": [
          "1. Småskalig skogsteknik, 100 poäng.",
          "2. Terrängtransporter, 100 poäng.",
          "3. Virkestransport med skotare, 100 poäng.",
          "4. Avverkningsmaskiner, 100 poäng.",
          "5. Skogsmaskiner - specialisering, 200 poäng."
        ]
      }
    ]
  },
  "isPublished": "PUBLISHED",
  "typeOfSchooling": "UPPER_SECONDARY_EDUCATION",
  "createdDate": "2022-02-22T13:23:22.000Z",
  "modifiedDate": "2022-06-23T08:44:08.000Z",
  "courseCodes": [
    "SKMSMA0",
    "SKMTER0",
    "SKMVIE0",
    "SKMAVV0",
    "SKMSKO00S"
  ]
}