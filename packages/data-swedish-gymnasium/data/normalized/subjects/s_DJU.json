{
  "name": "Djur",
  "code": "DJU",
  "description": [
    "Ämnet djur behandlar skötsel av djur och anläggningar. I ämnet behandlas djur för livsmedelsproduktion och landskapsvård samt hästar, hundar och sällskapsdjur. Ämnet omfattar också de djurarter som förekommer inom zoohandeln. Det ökade intresset för djur i olika sammanhang skapar nya verksamhetsområden och arbetstillfällen inom naturbruket. Ämnet behandlar också djurens betydelse i ekosystemen. Centralt i ämnet är hantering av djur, djurens behov, djuretik samt lagar och andra bestämmelser som reglerar djurhållning av olika slag."
  ],
  "purpose": {
    "sections": [
      {
        "title": null,
        "rows": [
          "Undervisningen i ämnet djur ska syfta till att eleverna utvecklar kunskaper för yrkesarbete med djur. Den ska leda till att eleverna utvecklar förmåga att sköta djur med utgångspunkt i djurs behov och naturliga beteende samt med vetenskapligt beprövade metoder som grund. Eleverna ska ges möjlighet att utveckla förmåga att följa fasta rutiner och ta ansvar i arbetet med djur samt kunskaper om foder och foderhantering. Genom undervisningen ska eleverna ges möjlighet att utveckla kunskaper om hur man förebygger skador och sjukdomar hos djur samt hur man minimerar påverkan på miljön. Undervisningen ska dessutom bidra till att eleverna utvecklar kunskaper om lagar och andra bestämmelser som gäller i samband med djurhållning av olika slag.",
          "Genom praktiska övningar i undervisningen ska eleverna ges möjlighet att utveckla förmåga att hantera och sköta djur och anläggningar samt teknisk utrustning. Genom stallturer och fältstudier i olika djurmiljöer ska eleverna ges möjlighet att följa djurs utveckling, hälsa och välbefinnande. Genom observationer och fältstudier ska eleverna ges möjlighet att utveckla kunskaper om etologi."
        ]
      },
      {
        "title": "Undervisningen i ämnet djur ska ge eleverna förutsättningar att utveckla följande:",
        "rows": [
          "1. Kunskaper om djurarter och artgrupper, om djurens betydelse i ekosystemen samt om djurens betydelse för människan och i olika verksamheter.",
          "2. Kunskaper om etologi i samband med djurhållning.",
          "3. Kunskaper om näringsfysiologi, utfodring och foderhantering.",
          "4. Förmåga att sköta och hantera djur på ett etiskt och säkert sätt samt utifrån djurens behov och verksamhetens krav.",
          "5. Förmåga att sköta och hantera utrustning och anläggningar på ett säkert sätt.",
          "6. Förmåga att arbeta ergonomiskt och med hänsyn till miljön.",
          "7. Kunskaper om hygien och smittskydd samt förmåga att följa hygienrutiner och förebygga ohälsa hos djuren.",
          "8. Kunskaper om lagar och andra bestämmelser som rör djurhållning."
        ]
      },
      {
        "title": "Kurser i ämnet",
        "rows": [
          "1. Djuren i naturbruket, 100 poäng, som bygger på kursen naturbruk.",
          "2. Djurhållning, 100 poäng, som bygger på kursen naturbruk.",
          "3. Sällskapsdjur 1, 100 poäng.",
          "4. Sällskapsdjur 2, 100 poäng, som bygger på kursen sällskapsdjur 1.",
          "5. Djur i zoohandel, 200 poäng, som bygger på kursen sällskapsdjur 2.",
          "6. Djur - specialisering, 100 poäng, som bygger på kursen sällskapsdjur 1 eller kursen lantbruksdjur 2. Kursen kan läsas flera gånger med olika innehåll."
        ]
      }
    ]
  },
  "isPublished": "PUBLISHED",
  "typeOfSchooling": "UPPER_SECONDARY_EDUCATION",
  "createdDate": "2016-05-30T05:50:43.000Z",
  "modifiedDate": "2020-02-19T14:50:50.000Z",
  "courseCodes": [
    "DJUDJR0",
    "DJUDJH0",
    "DJUSÄL01",
    "DJUSÄL02",
    "DJUDJI0",
    "DJUDJU00S"
  ]
}