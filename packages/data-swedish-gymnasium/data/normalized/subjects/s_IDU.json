{
  "name": "Industriell automation",
  "code": "IDU",
  "description": [
    "Ämnet industriell automation behandlar de delar som samverkar för att skapa olika typer av automatiserade system. Automatiserade system är processer med funktioner som är självstyrande och används bland annat i tillverkningsindustrin och i processindustrin. Ämnet industriell automation får bara anordnas i vidareutbildning i form av ett fjärde tekniskt år i gymnasieskolan."
  ],
  "purpose": {
    "sections": [
      {
        "title": null,
        "rows": [
          "Undervisningen i ämnet industriell automation ska syfta till att eleverna utvecklar ingenjörsmässig förmåga att planera, identifiera resurser, genomföra och utvärdera arbete i industriella automatiserade system. Eleverna ska ges möjlighet att utveckla kunskaper i att använda olika former av systemdokumentation, till exempel schema, programdokumentation och manualer.",
          "Undervisningen ska även ge eleverna möjlighet att utveckla förståelse av hur informationsteknik kan användas vid arbete med industriella automatiserade system. Dessutom ska eleverna ges möjlighet att utveckla förmåga att hantera verktyg och utrustning inom valt område.",
          "Undervisningen ska bidra till att eleverna utvecklar kunskaper om olika begrepp, teorier och metoder inom industriell automation, samt färdigheter i att tillämpa dessa. Dessutom ska eleverna ges möjlighet att utveckla kunskaper om säkerhet och olika standarder inom området. Genom undervisningen ska eleverna ges möjlighet att utveckla förmåga att förebygga och avhjälpa fel i industriella automatiserade system samt föreslå förbättringar.",
          "Undervisningen ska ge eleverna möjlighet att kombinera teoretiska och praktiska moment inom ämnesområdet. Dessutom ska undervisningen bidra till att utveckla elevernas kunskaper om socialt, ekonomiskt och ekologiskt hållbara automatiserade processer."
        ]
      },
      {
        "title": "Undervisningen i ämnet industriell automation ska ge eleverna förutsättningar att utveckla följande:",
        "rows": [
          "1. Kunskaper om uppbyggnad och funktion hos automatiserade system och de risker som finns vid arbete med dessa.",
          "2. Kunskaper om säkerhetsföreskrifter, standarder och begrepp som används vid arbete med automatiserade processer.",
          "3. Kunskaper om metoder för att simulera olika typer av processer.",
          "4. Kunskaper om social, ekonomisk och ekologisk hållbarhet i förhållande till automatiserade processer.",
          "5. Förmåga att planera och genomföra programmering och driftsättning av automatiserade processer samt att dokumentera och utvärdera arbetet.",
          "6. Förmåga att analysera befintlig automatiserad process och ge förslag på förbättringar och optimeringar.",
          "7. Färdigheter i att, med hjälp av systemens program och dokumentation, felsöka, åtgärda och förebygga fel i automatiserade processer.",
          "8. Färdigheter i att ersätta defekta komponenter och enheter samt vid behov återställa komponenters eller enheters konfigurering."
        ]
      },
      {
        "title": "Kurser i ämnet",
        "rows": [
          "1. Industriell automationsteknik, 100 poäng.",
          "2. Industriell PLC-teknik, 100 poäng.",
          "3. Industriell robotteknik, 100 poäng.",
          "4. Industriell it, 100 poäng.",
          "5. Tillämpad automationsteknik, 100 poäng."
        ]
      }
    ]
  },
  "isPublished": "PUBLISHED",
  "typeOfSchooling": "UPPER_SECONDARY_EDUCATION",
  "createdDate": "2022-02-23T09:14:38.000Z",
  "modifiedDate": "2022-06-09T08:45:33.000Z",
  "courseCodes": [
    "IDUIND3",
    "IDUPLC3",
    "IDUROB3",
    "IDUIIT3",
    "IDUTIL3"
  ]
}