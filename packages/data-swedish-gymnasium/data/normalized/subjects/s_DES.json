{
  "name": "Design",
  "code": "DES",
  "description": [
    "Ämnet design behandlar den arbetsprocess där man medvetet och innovativt utvecklar produkter så att de uppfyller målgruppens funktionella och estetiska krav. Ibland är design ett led i att utveckla och ta fram ett föremål. I andra sammanhang handlar det om att pröva och utveckla en idé, upplevelse eller tjänst. Design utgår ofta från ett problem eller uppdrag, där behovet är att produkten dels ska kunna tillverkas, distribueras samt ingå i och konkurrera på en marknad, dels ska vara etiskt och estetiskt gångbar samt miljömässigt hållbar."
  ],
  "purpose": {
    "sections": [
      {
        "title": null,
        "rows": [
          "Undervisningen i ämnet design ska syfta till att eleverna utvecklar kunskaper om de kreativa och problemlösande processer som används när nya produkter tas fram, gamla återanvänds och miljöer och tjänster utformas. Vidare ska undervisningen ge eleverna möjlighet att utveckla förståelse av designprocessens olika delar. I undervisningen ska eleverna ges möjlighet att utveckla förståelse av design som en metod för att göra livet enklare, rikare och mer hållbart ur ett samhälleligt och mänskligt perspektiv.",
          "Undervisningen ska leda till att eleverna utvecklar förståelse av hur designproblem har lösts historiskt utifrån olika förutsättningar och aspekter. Eleverna ska också ges möjlighet att utveckla förståelse av hur design påverkar och påverkas av sin samtid. Dessutom ska undervisningen bidra till att eleverna utvecklar förmåga att med bilder och modeller gestalta sina idéer och förmedla sina resultat.",
          "Designprocessen sker vanligen i projektarbetsform och därför ska undervisningen också bedrivas på det sättet. Beroende på problemet eller uppdraget läggs tonvikten vid olika delar i designprocessen, där avgränsningar är viktiga. Designprocessen är en metod för att skapa medveten förändring och för att förstå samspelet mellan delar och helheter. Därför ska undervisningen ge eleverna möjlighet att öva sig i att kommunicera genom tal, skiss, ritning, modell och skrift. I undervisningen ska eleverna också ges möjlighet att utveckla förståelse av helheten genom att själva eller i grupp utföra samtliga delar i designprocessen."
        ]
      },
      {
        "title": "Undervisningen i ämnet design ska ge eleverna förutsättningar att utveckla följande:",
        "rows": [
          "1. Kunskaper om design samt förmåga att analysera och värdera design ur olika aspekter.",
          "2. Förståelse av människors olika behov och förutsättningar att hantera och samspela med produkter och miljöer.",
          "3. Kunskaper om design och designerns roll historiskt, samhälleligt, ekonomiskt, kulturellt, miljömässigt och tekniskt.",
          "4. Kunskaper om designprocessen och förmåga att genomföra en designprocess.",
          "5. Förmåga att välja och värdera information från olika källor.",
          "6. Förmåga att välja, använda och vårda maskiner, verktyg och material.",
          "7. Färdigheter i att visualisera förslag två- och tredimensionellt.",
          "8. Förmåga att utvärdera sin process och sitt resultat.",
          "9. Förmåga att presentera delarna i designprocessen och resultatet med bild, modell, ritning, skrift och tal.",
          "10. Förmåga att arbeta i projekt."
        ]
      },
      {
        "title": "Kurser i ämnet",
        "rows": [
          "1. Design 1, 100 poäng.",
          "2. Design 2, 100 poäng.",
          "3. Designmodeller, 100 poäng."
        ]
      }
    ]
  },
  "isPublished": "PUBLISHED",
  "typeOfSchooling": "UPPER_SECONDARY_EDUCATION",
  "createdDate": "2022-02-23T12:46:17.000Z",
  "modifiedDate": "2022-05-27T13:07:59.000Z",
  "courseCodes": [
    "DESDES01",
    "DESDES02",
    "DESDES0"
  ]
}