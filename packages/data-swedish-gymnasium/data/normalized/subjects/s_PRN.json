{
  "name": "Produktionsutveckling",
  "code": "PRN",
  "description": [
    "Ämnet produktionsutveckling behandlar produktionsprocessen från beredning till färdig produkt och hur alla delar i processen behöver samverka för att skapa en fungerande produktion. Det omfattar även digitalisering av industrin med fokus på utveckling av produktion. Ämnet får bara anordnas i vidareutbildning i form av ett fjärde tekniskt år i gymnasieskolan."
  ],
  "purpose": {
    "sections": [
      {
        "title": null,
        "rows": [
          "Undervisningen i ämnet produktionsutveckling ska syfta till att eleverna utvecklar ett helhetsperspektiv för produktionsprocessen. I undervisningen ska eleverna ges möjlighet att utveckla kunskaper om arbetsprocessen från idéframtagning och behovsanalys genom de olika utvecklingsstegen fram till slutgiltig produkt. Dessutom ska undervisningen ge eleverna möjlighet att utveckla förmåga att lösa problem och att samverka mellan teori och praktik. Eleverna ska även ges möjlighet att utveckla förståelse av tillverkningsprocesser och deras förädlingssteg. Vidare ska eleverna ges möjlighet att utveckla förståelse av produktionsberedning samt av samverkan mellan en produkts design, funktion och produktion.",
          "Genom undervisningen ska eleverna ges möjlighet att utveckla specialiserade kunskaper inom styrning och ledning av produktionsflöden samt effektiviseringar för en konkurrenskraftig produktion med föränderliga behov från interna och externa kunder. I undervisningen ska eleverna ges möjlighet att utveckla kunskaper om vikten av driftsäkerhet, underhåll, ständiga förbättringar och hållbar utveckling.",
          "Undervisningen ska dessutom bidra till att eleverna utvecklar kunskaper om olika metoder och verktyg inom industriell digitalisering och därigenom utvecklar förmåga att analysera och utveckla en produktion utifrån de möjligheter som digitalisering medför.",
          "Undervisningen ska bidra till att eleverna utvecklar förståelse av individens ansvar i arbetssituationer och dess betydelse för slutresultatet."
        ]
      },
      {
        "title": "Undervisningen i ämnet produktionsutveckling ska ge eleverna förutsättningar att utveckla följande:",
        "rows": [
          "1. Kunskaper om produktionsprocessen och förståelse av hur alla delar i processen behöver samverka för en fungerande och konkurrenskraftig hållbar produktion.",
          "2. Kunskaper om produktionsberedning och hur design och produktion är beroende av en fungerande beredning.",
          "3. Kunskaper om materialval, produktionsmetoder och produktionsekonomi.",
          "4. Kunskaper om produktionsflöden och förmåga att genomföra värdeflödesanalyser.",
          "5. Kunskaper om driftsäkerhet och förmåga att genomföra och planera underhåll.",
          "6. Förståelse av organisationsenheter, tillverkningsprocesser, produktionsutrustning och de förädlingssteg en produkt behöver genomgå i olika produktionslinjer.",
          "7. Kunskaper om olika metoder och verktyg inom industriell digitalisering.",
          "8. Förmåga att analysera och utveckla en produktion utifrån de möjligheter som digitalisering medför samt att ta fram en digitaliseringsstrategi för ett mindre företag eller produktionsavsnitt.",
          "9. Förmåga att kommunicera och samarbeta med andra samt att värdera sitt eget arbete."
        ]
      },
      {
        "title": "Kurser i ämnet",
        "rows": [
          "1. Produktionsutveckling 1, 100 poäng.",
          "2. Produktionsutveckling 2, 100 poäng.",
          "3. Industriell digitalisering, 100 poäng."
        ]
      }
    ]
  },
  "isPublished": "PUBLISHED",
  "typeOfSchooling": "UPPER_SECONDARY_EDUCATION",
  "createdDate": "2018-02-19T07:56:14.000Z",
  "modifiedDate": "2020-02-19T14:59:50.000Z",
  "courseCodes": [
    "PRNPRO31",
    "PRNPRO32",
    "PRNIND3"
  ]
}