{
  "name": "Fotografisk bild",
  "code": "FOT",
  "description": [
    "Fotografiet blir en allt viktigare kommunikationsform, och människor möts dagligen av meddelanden i form av fotografiska bilder med olika avsändare och varierande syften. Den digitala utvecklingen innebär att fotografiet har blivit en vardagsvara för kommunikation men också att arbetsmarknaden för fotografer har breddats. Ämnet fotografisk bild har sin teoretiska bas inom medieområdet samt inom kommunikation, konst, språkvetenskap och kultursociologi. Det behandlar hur bilder skapar betydelser och kommunicerar."
  ],
  "purpose": {
    "sections": [
      {
        "title": null,
        "rows": [
          "Undervisningen i ämnet fotografisk bild ska syfta till att eleverna utvecklar kunskaper om fotografisk bildkommunikation samt färdigheter i att kommunicera med fotografiska bilder. Detta innebär att eleverna ska ges möjlighet att utveckla kunskaper om och färdigheter i idéutveckling, komposition, ljussättning, kamerateknik, färghantering, bildbehandling och utskrift.",
          "Bildens estetiska kvaliteter har en viktig roll i kommunikationsprocessen, och därför ska undervisningen ge eleverna möjlighet att utveckla kunskaper om den fotografiska bildens estetik. Undervisningen ska också leda till att eleverna utvecklar kunskaper om olika aspekter av bildpublicering och vikten av ett etiskt förhållningssätt. För att eleverna ska kunna placera sina egna bilder i ett sammanhang ska de ges möjlighet att utveckla kunskaper om fotografiets historiska utveckling.",
          "I undervisningen ska eleverna ges möjlighet att använda olika metoder för att utveckla kreativa idéer. Förutom den digitala tekniken kan analogt foto och mörkrumsarbete användas. Eleverna ska ges möjlighet att söka svar på frågor som rör bildens berättande samt granska och tala om egna och andras bilder. Därigenom ska undervisningen bidra till att eleverna utvecklar ett språk för ämnesområdet samt förmåga att analysera, tolka och värdera fotografier i deras olika sammanhang."
        ]
      },
      {
        "title": "Undervisningen i ämnet fotografisk bild ska ge eleverna förutsättningar att utveckla följande:",
        "rows": [
          "1. Kunskaper om den fotografiska processen från idé till färdig bild. Kunskaper om teknisk utrustning inom det fotografiska området.",
          "2. Förmåga att initiera, planera och genomföra fotografiska projekt.",
          "3. Färdigheter i att fotografera och digitalt behandla, färghantera, redigera och skriva ut eller kopiera bilder.",
          "4. Kunskaper om den fotografiska bildens estetiska uttrycksmedel och hur de används i olika sammanhang och för olika syften.",
          "5. Kunskaper om hur den fotografiska bilden kommunicerar. Kunskaper om bildpublicering för olika syften och genom olika kanaler. Förmåga att använda områdets begrepp.",
          "6. Kunskaper om fotografiets historiska utveckling.",
          "7. Kunskaper om upphovsrättsliga lagar och andra bestämmelser samt om etiska frågeställningar i relation till fotografiska bilder.",
          "8. Kunskaper om miljö- och säkerhetsmässiga aspekter inom fotoområdet.",
          "9. Kunskaper om entreprenörskap och företagande."
        ]
      },
      {
        "title": "Kurser i ämnet",
        "rows": [
          "1. Fotografisk bild 1, 100 poäng.",
          "2. Fotografisk bild 2, 100 poäng, som bygger på kursen fotografisk bild 1.",
          "3. Fotografisk bild 3, 100 poäng, som bygger på kursen fotografisk bild 2.",
          "4. Fotografisk bild 4, 100 poäng, som bygger på kursen fotografisk bild 3."
        ]
      }
    ]
  },
  "isPublished": "PUBLISHED",
  "gradeScale": null,
  "typeOfSchooling": "UPPER_SECONDARY_EDUCATION",
  "createdDate": "2012-01-02T12:34:32.000Z",
  "modifiedDate": "2020-02-19T14:51:37.000Z",
  "courseCodes": [
    "FOTFOT01",
    "FOTFOT02",
    "FOTFOT03",
    "FOTFOT04"
  ]
}