{
  "name": "Lager och terminal",
  "code": "LAG",
  "description": [
    "Ämnet lager och terminal behandlar olika logistikflöden, kopplingar mellan olika transportslag och hanteringsmetoder samt hur samspelet mellan dessa påverkar gods- och varuflöden. Ämnet bygger på förutsättningarna för en modern och rationell lager- och terminalhantering. I ämnet behandlas också de specifika krav och det regelverk som är kopplat till yrkesmässig lager- och terminalhantering."
  ],
  "purpose": {
    "sections": [
      {
        "title": null,
        "rows": [
          "Undervisningen i ämnet lager och terminal ska syfta till att eleverna utvecklar kunskaper om logistik och tekniska lösningar för en effektiv och rationell godshantering. Den ska leda till att eleverna utvecklar förmåga att hantera de maskiner och den utrustning som krävs för en effektiv lagerhantering. Eleverna ska ges möjlighet att utveckla förmåga att optimera lager- och terminalytor samt kunskaper om alternativa lagersystem för gods- och varuflöden och lageradministration.",
          "Undervisningen ska ge eleverna möjlighet att utveckla kunskaper om dokumentationskrav för export och import av varor, de rutiner och frakthandlingar som följer nationella och internationella transporter samt kunskaper inom informationsteknik. Genom undervisningen ska eleverna ges möjlighet att utveckla kunskaper om hur olika logistiklösningar påverkar samhälle, ekonomi och miljö samt om samband som bidrar till en långsiktig hållbar utveckling. Undervisningen ska också bidra till att eleverna utvecklar kunskaper om den enskildes delaktighet och ansvar för säkerhet, miljö och arbetsmiljö.",
          "I undervisningen ska eleverna ges möjlighet att arbeta med uppgifter som konstrueras så att de återspeglar och förbereder för situationer som eleverna kommer att möta i sitt yrke. Dessa arbetsuppgifter ska utgå från ett problemlösande och laborativt arbetssätt."
        ]
      },
      {
        "title": "Undervisningen i ämnet lager och terminal ska ge eleverna förutsättningar att utveckla följande:",
        "rows": [
          "1. Kunskaper om transportbranschen samt om olika transportslag och logistiklösningar.",
          "2. Kunskaper om olika lagermiljöer och lagerstrukturer.",
          "3. Förmåga att hantera varor och gods i olika lagermiljöer och terminaler.",
          "4. Förmåga att använda it-stöd och dator för processer inom order och lagerhantering samt tekniska lösningar för en effektiv och rationell lager- och terminalhantering.",
          "5. Förmåga att utföra paketering och emballering samt vikt- och volymberäkning av gods och varor.",
          "6. Förmåga att disponera lager- och terminalytor för ett optimalt varuflöde.",
          "7. Förmåga att motivera sin lagerhantering utifrån ekonomiska och miljömässiga faktorer.",
          "8. Förmåga att arbeta på ett ergonomiskt, säkert, miljömässigt och kvalitetsmässigt sätt utifrån lagar och andra bestämmelser som reglerar verksamheten."
        ]
      },
      {
        "title": "Kurser i ämnet",
        "rows": [
          "1. Lageradministration och terminallogistik, 200 poäng.",
          "2. Lagerprocesser, 200 poäng.",
          "3. Plocklagerhantering, 100 poäng, som bygger på kursen lageradministration och terminallogistik eller kursen lagerprocesser eller kursen logistik 2."
        ]
      }
    ]
  },
  "isPublished": "PUBLISHED",
  "gradeScale": null,
  "typeOfSchooling": "UPPER_SECONDARY_EDUCATION",
  "createdDate": "2012-08-07T14:05:02.000Z",
  "modifiedDate": "2020-02-19T14:57:35.000Z",
  "courseCodes": [
    "LAGLAG0",
    "LAGLAP0",
    "LAGPLO0"
  ]
}