{
  "name": "Bygg och anläggning",
  "code": "BYG",
  "description": [
    "Ämnet bygg och anläggning behandlar byggandet från planeringsstadiet till färdigställande och drift. Det behandlar även bygg- och anläggningsbranschens olika yrken och arbetsvillkor."
  ],
  "purpose": {
    "sections": [
      {
        "title": null,
        "rows": [
          "Undervisningen i ämnet bygg och anläggning ska syfta till att eleverna utvecklar kunskaper om yrken inom anläggning, husbyggnad, måleri och plåtslageri samt om olika specialyrken. Eleverna ska också ges möjlighet att utveckla grundläggande färdigheter i anläggning, husbyggnad, måleri och plåtslageri samt förståelse av arbetet inom bygg- och anläggningsbranschen.",
          "Undervisningen ska leda till att eleverna utvecklar kunskaper om lagar och andra bestämmelser inom yrkesområdet samt kunskaper om hur man söker information om aktuella regelverk. Den ska även leda till att eleverna utvecklar förmåga att arbeta med hänsyn till hälsa och säkerhet. Undervisningen ska ge eleverna möjlighet att utveckla kunskaper om branschens ansvar för hållbar utveckling.",
          "Genom undervisningen ska eleverna ges möjlighet att utveckla förståelse av ansvarstagande inom bygg- och anläggningsarbete samt förmåga att förhålla sig kritiskt till attityder och värderingar på arbetsplatsen. Vidare ska eleverna ges möjlighet att utveckla ett fackspråk och förmåga att kommunicera med såväl arbetskamrater som kunder. Undervisningen ska ge eleverna möjlighet att utveckla förmåga att dokumentera och kvalitetssäkra arbetet samt reflektera över hur arbetsprocessen har påverkat resultatet.",
          "Undervisningen ska genomföras så att teoretiska och praktiska kunskaper vävs samman till en helhet för eleverna. Arbetsuppgifter ska genomföras med metoder, verktyg och maskiner som är tidsenliga och ergonomiskt anpassade. Undervisningen ska ge eleverna möjlighet att utveckla kreativitet, problemlösnings- och initiativförmåga samt organiseras så att eleverna får möjlighet att utföra sina uppgifter såväl individuellt som i samarbete med andra."
        ]
      },
      {
        "title": "Undervisningen i ämnet bygg och anläggning ska ge eleverna förutsättningar att utveckla följande:",
        "rows": [
          "1. Förmåga att söka information samt planera, organisera och utföra vanliga arbetsuppgifter.",
          "2. Kunskaper om olika metoder, material, verktyg och maskiner.",
          "3. Kunskaper om lagar och andra bestämmelser inom yrkesområdet.",
          "4. Förmåga att göra riskbedömningar av arbetsuppgifterna.",
          "5. Färdigheter i att följa arbetsbeskrivningar och använda ritningar.",
          "6. Förmåga att hantera och vårda material, verktyg och maskiner.",
          "7. Förmåga att arbeta säkert med hänsyn till hälsa, arbetsmiljö och ergonomi.",
          "8. Förmåga att utvärdera arbetsprocessen och resultatet samt att dokumentera sitt arbete.",
          "9. Kunskaper om vanliga yrken och arbetsprocesser inom bygg- och anläggningsbranschen samt om vad hållbar utveckling innebär i branschen.",
          "10. Förmåga att samverka och kommunicera med andra samt använda fackspråk."
        ]
      },
      {
        "title": "Kurser i ämnet",
        "rows": [
          "1. Bygg och anläggning 1, 200 poäng.",
          "2. Bygg och anläggning 2, 200 poäng, som bygger på kursen bygg och anläggning 1."
        ]
      }
    ]
  },
  "isPublished": "PUBLISHED",
  "typeOfSchooling": "UPPER_SECONDARY_EDUCATION",
  "createdDate": "2013-06-20T08:30:00.000Z",
  "modifiedDate": "2020-02-19T14:50:07.000Z",
  "courseCodes": [
    "BYGBYG01",
    "BYGBYG02"
  ]
}