{
  "name": "Natur- och landskapsvård",
  "code": "NAT",
  "description": [
    "Naturbrukets branscher har ett ansvar att vårda natur- och kulturvärden samt att värna om den biologiska mångfalden. Natur- och kulturlandskapet är en del av vårt kulturarv och har i alla tider varit en inspirationskälla för konst, litteratur och musik. Genom natur- och landskapsvård skapas värden som har betydelse för kulturen och för rekreation och återhämtning. Ämnet natur- och landskapsvård behandlar skötsel och vård av natur- och kulturvärden. I ämnet behandlas också samspelet mellan naturen och människan samt biologisk mångfald och olika arters livsvillkor."
  ],
  "purpose": {
    "sections": [
      {
        "title": null,
        "rows": [
          "Undervisningen i ämnet natur- och landskapsvård ska syfta till att eleverna utvecklar förmåga att arbeta med natur- och landskapsvård. Genom undervisningen ska eleverna ges möjlighet att utveckla kunskaper om natur- och kulturvärden samt förståelse av upplevelsevärden och estetiska värden i landskapet. Eleverna ska också ges möjlighet att utveckla kunskaper om växt- och djurarter i olika naturmiljöer samt om betydelsen av biologisk mångfald. Vidare ska undervisningen leda till att eleverna utvecklar kunskaper om lagar och andra bestämmelser som rör skyddsvärda växter, djur och natur- och kulturmiljöer.",
          "Genom fältstudier och undersökningar i fält ska eleverna ges möjlighet att utveckla förmåga att göra observationer samt att dokumentera och presentera resultat. I samband med fältstudier ska eleverna också ges möjlighet att utveckla förmåga att identifiera och namnge växt- och djurarter i olika natur- och kulturmiljöer. Genom praktiskt arbete ska eleverna ges möjlighet att utveckla biologisk och ekologisk förståelse samt förmåga att tillämpa olika skötselmetoder och använda teknisk utrustning på ett säkert sätt."
        ]
      },
      {
        "title": "Undervisningen i ämnet natur- och landskapsvård ska ge eleverna förutsättningar att utveckla följande:",
        "rows": [
          "1. Kunskaper om kulturlandskapets historiska framväxt samt om betesdjurs och skötselmetoders betydelse för landskapet.",
          "2. Förmåga att läsa och tolka planer för natur- och landskapsvård.",
          "3. Förmåga att utföra arbetsuppgifter inom natur- och landskapsvård.",
          "4. Förmåga att välja och använda teknisk utrustning i samband med natur- och landskapsvård.",
          "5. Förmåga att arbeta säkert, ergonomiskt och med hänsyn till miljön.",
          "6. Kunskaper om lagar och andra bestämmelser inom natur-, kultur- och landskapsvård.",
          "7. Kunskaper om estetiska och upplevelsemässiga värden i landskapet.",
          "8. Förmåga att identifiera och namnge växt- och djurarter i kulturlandskapet.",
          "9. Förmåga att identifiera och namnge de vanligaste kulturmiljölämningar som förekommer i landskapet."
        ]
      },
      {
        "title": "Kurser i ämnet",
        "rows": [
          "1. Natur- och landskapsvård, 100 poäng."
        ]
      }
    ]
  },
  "isPublished": "PUBLISHED",
  "typeOfSchooling": "UPPER_SECONDARY_EDUCATION",
  "createdDate": "2010-12-14T08:40:07.000Z",
  "modifiedDate": "2020-02-19T14:59:24.000Z",
  "courseCodes": [
    "NATNAT0"
  ]
}