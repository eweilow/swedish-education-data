{
  "name": "Retorik",
  "code": "SVERET0",
  "centralContent": {
    "sections": [
      {
        "title": "Undervisningen i kursen ska behandla följande centrala innehåll:",
        "rows": [
          "1. Muntlig framställning av olika slag och med olika syften: såväl monologisk framställning inför en grupp som dialogisk, i form av diskussions- och debattinlägg, och med olika tänkta arenor, vilket även inkluderar det offentliga rummet. Användning av såväl digitala som andra presentationstekniska hjälpmedel för att stödja och förbättra muntliga framställningar.",
          "2. Aktivt lyssnande samt konsten att ge respons på ett konstruktivt sätt.",
          "3. Retorikens praktiska och teoretiska användningsområden, framför allt dess roll som redskap för förberedelser inför muntlig framställning, som stöd för genomförande av muntlig framställning och som redskap för analys.",
          "4. Den retoriska arbetsprocessens sex delar: _Intellectio_: att ta reda på hur en aktuell kommunikationssituation ser ut och utifrån den formulera ett syfte med sin muntliga framställning. _Inventio_: att finna lämpligt stoff och goda argument. _Dispositio_: att organisera stoff och argument på lämpligt sätt. _Elocutio_: att välja språk och stil. _Memoria_: att på ett ändamålsenligt sätt använda manus och presentationstekniska hjälpmedel. _Actio_: att välja lämpligaste framförande med hjälp av kropp och röst.",
          "5. Analys av muntlig framställning i olika medier och nedtecknade tal.",
          "6. Grundläggande retoriska begrepp som behövs för att på ett metodiskt och strukturerat sätt tala om och analysera muntlig framställning.",
          "7. Frågan om yttrandefriheten i relation till etik, upphovsrätt och censur."
        ]
      }
    ]
  }
}