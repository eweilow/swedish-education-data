{
  "name": "Industriell digitalisering",
  "code": "PRNIND3",
  "centralContent": {
    "sections": [
      {
        "title": "Undervisningen i kursen ska behandla följande centrala innehåll:",
        "rows": [
          "1. Den uppkopplade fabriken och hur nya möjligheter skapas, till exempel genom realtidsuppföljning på distans, övervakning samt insamling och bearbetning av data.",
          "2. Hur en digital kopia av fabriken kan användas i design, planering, utbildning, driftsättning och effektivisering, till exempel genom virtuella tester, simulering och emulering.",
          "3. Förstärkt verklighet och hur nya effektiva arbetssätt kan utvecklas, till exempel genom projicering av digital information i verklig miljö och vägledning på distans.",
          "4. Miljösmart produktion och att använda digitaliseringens möjligheter, till exempel genom energieffektivisering och minskad materialåtgång.",
          "5. Hur flexibel tillverkning kan skapa nya innovativa lösningar för problem, till exempel genom additiv tillverkning (3D-printning).",
          "6. Interaktion mellan människa och maskin, att välja rätt automationsgrad och möjligheter med kollaborativa robotar.",
          "7. De möjligheter digitaliseringen erbjuder genom att skapa nya smarta arbetssätt, flexibla informationskanaler, mötes- och lärmiljöer, till exempel genom QR-koder för informationskoppling, felsökning, kvalitetssäkring och lärande.",
          "8. Nya affärsmodeller som ger kundvärde och affärsnytta genom att använda de möjligheter som digitalisering skapar, till exempel genom cirkulär ekonomi, tjänstefiering och big data som utgångspunkt.",
          "9. Global samverkan och hur digitalisering kan bidra till ökad kundförståelse och effektiv samverkan genom till exempel distanskommunikation, nya lärformer, globala produktionsnätverk och digitaliseringsstrategier.",
          "10. Hur digitalisering och attraktiva arbeten kan skapa vinst för både medarbetare och företag genom till exempel nya arbetssätt, god arbetsmiljö, stimulerande arbete och kunskapsutveckling."
        ]
      }
    ]
  }
}