{
  "name": "Klassisk balett 2",
  "code": "DAKKLA32",
  "focusAreas": {
    "string": "Kursen klassisk balett 2 omfattar punkterna 1–3, 5 och 8 under rubriken Ämnets syfte, med särskild betoning på 1–3 och 5. I kursen behandlas fördjupade avancerade färdigheter i klassisk balett som befäster stabilitet i grundteknik inom ett avancerat rörelsevokabulär med komplexa rörelsekombinationer och ett konstnärligt rörelseuttryck.",
    "entries": [
      "1–3",
      "5",
      "8"
    ]
  },
  "centralContent": {
    "sections": [
      {
        "title": "Undervisningen i kursen ska behandla följande centrala innehåll:",
        "rows": [
          "1. Koder och konventioner som används vid träning.",
          "2. Träningsprocessens delar, dvs. förberedelse, uppvärmning, memorering av rörelser och feedback, kontinuerlig träning samt sambandet mellan den dagliga träningsprocessen och danstekniska utvecklingen.",
          "3. Reflektion över träningsprocessen och kunskapsutvecklingen.",
          "4. Problemlösande feedback.",
          "5. Fördjupning av avancerad dansteknik i klassisk balett. För den kvinnliga dansaren ingår tåspetsteknik.",
          "6. Övningar vid stången, mitten, små och stora hopp med betoning på stil, form, linjerenhet, nyanserade rörelsekvaliteter och konstnärligt rörelseuttryck inom den klassiska balettens formspråk.",
          "7. Variationer, solistisk träning.",
          "8. Fördjupat arbete med anatomiskt funktionell placering och utåtrotation.",
          "9. Konstnärligt förhållningssätt till träning.",
          "10. Fördjupad träning av uthållighet och koncentration.",
          "11. Fördjupning av dansens relation till och samspel med olika typer av levande musik. Hur man förhåller rörelseuttryckets dynamik till musikens fraser, dynamik och rytm.",
          "12. Träning av den spatiala förmågan i relation till kroppen, andra medverkande och rummet beroende på sammanhanget.",
          "13. Begrepp, till exempel linjerenhet, rörelsekvaliteter som flöde och energi, samt balettens vokabulär."
        ]
      }
    ]
  }
}