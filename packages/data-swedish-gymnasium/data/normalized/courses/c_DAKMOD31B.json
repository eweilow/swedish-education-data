{
  "name": "Modern nutida dans 1b",
  "code": "DAKMOD31b",
  "focusAreas": {
    "string": "Kursen modern nutida dans 1b omfattar punkterna 1-3, 5 och 8 under rubriken Ämnets syfte, med särskild betoning på 1-3 och 5. I kursen behandlas grundläggande färdigheter i modern nutida dans som träningsform med betoning på stabilitet i grundteknik.",
    "entries": [
      "1-3",
      "5",
      "8"
    ]
  },
  "centralContent": {
    "sections": [
      {
        "title": "Undervisningen i kursen ska behandla följande centrala innehåll:",
        "rows": [
          "1. Koder och konventioner som används vid träning.",
          "2. Träningsprocessens delar, dvs. förberedelse, uppvärmning, memorering av rörelser och feedback, kontinuerlig träning samt sambandet mellan den dagliga träningsprocessen och danstekniska utvecklingen.",
          "3. Metoder för reflektion över träningsprocessen och kunskapsutvecklingen.",
          "4. Problemlösande feedback.",
          "5. Grundläggande dansteknik i modern nutida dans.",
          "6. Övningar med rörelsevokabulär som innehåller dropp, fall, swing och rörelser i och ur balans med betoning på funktion, form och tydlighet i rörelser, rörelsekvaliteter som relaterar till tyngd, flöde och energi samt förhållandet till tid och rum.",
          "7. Utforskande av kroppens rörelsemöjligheter med betoning på arbete med torso.",
          "8. Anatomiskt funktionell gång och spring med betoning på höft-, knä- och fotled.",
          "9. Anatomiskt funktionell placering och arbete med center.",
          "10. Funktionellt förhållningssätt till träning.",
          "11. Träning av uthållighet och fokusering.",
          "12. Dansens relation till och samspel med ljud, tystnad och olika typer av levande musik. Hur man uppfattar och förhåller sig till musikens puls, taktarter, fraser, rytm och dynamik.",
          "13. Träning av den spatiala förmågan i relation till kroppen, till andra medverkande och rummet.",
          "14. Praktiskt undersökande och reflekterande arbetsmetoder.",
          "15. Grundläggande begrepp, till exempel placering, center, tydlighet i rörelser, rörelsekvaliteter som tyngd, flöde, energi, rörelsefraser och musikaliska fraser, samt den moderna nutida dansens vokabulär."
        ]
      }
    ]
  },
  "knowledgeRequirements": {
    "E": [
      [
        "Eleven använder **med viss säkerhet** koder och konventioner som förekommer vid den danstekniska träningen.",
        "Eleven utför träningsprocessens olika delar med **tillfredsställande** resultat.",
        "I träningen **anpassar** eleven med **tillfredsställande** resultat danstekniken utifrån instruktioner och feedback.",
        "Dessutom löser eleven tekniska svårigheter med **tillfredsställande** resultat och **följer instruktioner**.",
        "Eleven gör även **enkla** reflektioner över den egna kunskapsutvecklingen framför allt vad gäller anatomiskt funktionell placering, arbete med center, formkänsla, skillnader i rörelsekvaliteter och relationen till musiken."
      ],
      [
        "Eleven arbetar **i samråd** med handledare utifrån sina reflektioner uthålligt och fokuserat för att förbättra sin dansteknik."
      ],
      [
        "Eleven utför med **tillfredsställande** resultat rörelsevokabulär med anatomiskt funktionell placering och arbete med center samt utför med **tillfredsställande** resultat rörelsevokabulären med skillnader i rörelsekvaliteter.",
        "Eleven visar sammantaget **tillfredsställande** resultat när det gäller formkänsla, arbete med torso och stabilitet i dansteknik inom den moderna nutida dansens formspråk."
      ],
      [
        "Eleven förhåller sig **med viss säkerhet** funktionellt till rörelsevokabulär och varierar rörelseuttryck efter olika krav."
      ],
      [
        "Eleven utvecklar med **tillfredsställande** resultat dansens uttryck till musiken.",
        "Dessutom förhåller eleven spatialt med **tillfredsställande** resultat den egna kroppen till rummet, riktningar och andra medverkande samt anpassar **efter instruktioner** rörelserna till olika rumsliga krav."
      ],
      [
        "Eleven använder **med viss säkerhet** grundläggande begrepp och vokabulär i kommunikationen med andra."
      ],
      [
        "När eleven samråder med handledare bedömer hen **med viss säkerhet** den egna förmågan och situationens krav."
      ]
    ],
    "C": [
      [
        "Eleven använder **med säkerhet** koder och konventioner som förekommer vid den danstekniska träningen.",
        "Eleven utför träningsprocessens olika delar med **tillfredsställande** resultat.",
        "I träningen **undersöker och utvecklar** eleven med **tillfredsställande** resultat danstekniska **detaljer** utifrån instruktioner och feedback.",
        "Dessutom löser eleven tekniska svårigheter med **gott** resultat och **deltar i gemensamma lösningar som för arbetet framåt**.",
        "Eleven gör även **välgrundade** reflektioner över den egna kunskapsutvecklingen framför allt vad gäller anatomiskt funktionell placering, arbete med center, formkänsla, skillnader i rörelsekvaliteter och relationen till musiken."
      ],
      [
        "Eleven arbetar **efter samråd** med handledare utifrån sina reflektioner uthålligt och fokuserat för att förbättra sin dansteknik."
      ],
      [
        "Eleven utför med **tillfredsställande** resultat rörelsevokabulär med anatomiskt funktionell placering och arbete med center samt med **gott** resultat rörelsevokabulären med **artikulerade rörelser och** skillnader i rörelsekvaliteter.",
        "Eleven visar sammantaget **tillfredsställande** resultat när det gäller formkänsla, arbete med torso samt stabilitet i dansteknik inom den moderna nutida dansens formspråk."
      ],
      [
        "Eleven förhåller sig **med säkerhet** funktionellt till rörelsevokabulär och varierar, **undersöker och utvecklar** rörelseuttryck efter olika krav."
      ],
      [
        "Eleven **undersöker och** utvecklar med **tillfredsställande** resultat dansens uttryck till musiken.",
        "Dessutom förhåller eleven spatialt med **gott** resultat den egna kroppen till rummet, riktningar och andra medverkande samt **läser av situationen och** anpassar rörelserna till olika rumsliga krav."
      ],
      [
        "Eleven använder **med säkerhet** grundläggande begrepp och vokabulär i kommunikationen med andra."
      ],
      [
        "När eleven samråder med handledare bedömer hen **med säkerhet** den egna förmågan och situationens krav."
      ]
    ],
    "A": [
      [
        "Eleven använder **med god säkerhet** koder och konventioner som förekommer vid den danstekniska träningen.",
        "Eleven utför träningsprocessens olika delar med **gott** resultat.",
        "I träningen **undersöker och utvecklar** eleven **konsekvent** med **gott** resultat **både** danstekniska **detaljer och helhet** utifrån instruktioner och feedback.",
        "Dessutom löser eleven tekniska svårigheter med **gott** resultat och **tar initiativ till egna lösningar som för arbetet framåt**.",
        "Eleven gör även **välgrundade och nyanserade** reflektioner över den egna kunskapsutvecklingen framför allt vad gäller anatomiskt funktionell placering, arbete med center, formkänsla, skillnader i rörelsekvaliteter och relationen till musiken."
      ],
      [
        "Eleven arbetar **efter samråd** med handledare utifrån sina reflektioner uthålligt och fokuserat för att förbättra sin dansteknik."
      ],
      [
        "Eleven utför med **gott** resultat rörelsevokabulär med anatomiskt funktionell placering och arbete med center samt utför med **gott** resultat rörelsevokabulär med **artikulerade rörelser och nyanserade** skillnader i rörelsekvaliteter.",
        "Eleven visar sammantaget **gott** resultat när det gäller formkänsla, arbete med torso samt stabilitet i dansteknik inom den moderna nutida dansens formspråk."
      ],
      [
        "Eleven förhåller sig **med god säkerhet** funktionellt till rörelsevokabulären och varierar, **undersöker och utvecklar konsekvent** rörelseuttryck efter olika krav."
      ],
      [
        "Eleven **undersöker och** utvecklar **konsekvent** med **gott** resultat dansens uttryck till musiken.",
        "Dessutom förhåller eleven spatialt med **gott** resultat den egna kroppen till rummet, riktningar och andra medverkande samt **läser av situationen och** anpassar rörelserna till olika rumsliga krav."
      ],
      [
        "Eleven använder **med god säkerhet** grundläggande begrepp och vokabulär i kommunikationen med andra."
      ],
      [
        "När eleven samråder med handledare bedömer hen **med god säkerhet** den egna förmågan och situationens krav."
      ]
    ]
  }
}