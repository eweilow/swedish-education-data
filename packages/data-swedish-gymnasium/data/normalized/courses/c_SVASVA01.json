{
  "name": "Svenska som andraspråk 1",
  "code": "SVASVA01",
  "focusAreas": {
    "string": "Kursen svenska som andraspråk 1 omfattar punkterna 1–8 under rubriken Ämnets syfte.",
    "entries": [
      "1–8"
    ]
  },
  "centralContent": {
    "sections": [
      {
        "title": "Undervisningen i kursen ska behandla följande centrala innehåll:",
        "rows": [
          "1. Muntliga presentationer och muntligt berättande för olika mottagare. Strategier för att förstå och göra sig förstådd i samtal och diskussioner. Deltagande i samtal och diskussioner, där språk, innehåll och disposition anpassats till ämne, syfte, situation och mottagare, och där argument används för att tydliggöra egna åsikter och bemöta andras argument. Användning av såväl digitala som andra presentationstekniska hjälpmedel för att stödja och förbättra muntliga framställningar.",
          "2. Skriftlig framställning av texter för kommunikation och reflektion. Strategier för att skriva olika typer av texter som är anpassade efter ämne, syfte, situation och mottagare. Användning av digitala verktyg för textbearbetning samt för respons på och samarbete när det gäller texter. Textuppbyggnad, textmönster och språkliga drag i framför allt berättande, beskrivande och argumenterande texter. Referat- och citatteknik samt hänvisningar till olika källor. Frågor om upphovsrätt och integritet vid digital publicering.",
          "3. Svenska språkets ordförråd och struktur i olika kommunikationssituationer.",
          "4. Läsning av och samtal om texter som används i vardags-, samhälls-, studie- och arbetsliv.",
          "5. Läsning av och samtal om modern skönlitteratur författad av såväl kvinnor som män som ger inblick i olika kulturer, allmänmänskliga teman och svenska referensramar.",
          "6. Språklig variation i Sverige och i det svenska språket, med tonvikt på hur språkvariationen hänger samman med till exempel ursprung och bostadsort, ålder, kön och social bakgrund. Attityder till språklig variation. Digitaliseringens inverkan på språk och språkbruk. Skillnader mellan formellt och informellt språkbruk samt talat och skrivet språk.",
          "7. Jämförelse mellan svenska språket och elevens modersmål.",
          "8. Reflektion över språkinlärning, med tonvikt på hur muntliga situationer och texter kan användas för att bygga upp ordförrådet och utveckla språket."
        ]
      }
    ]
  }
}