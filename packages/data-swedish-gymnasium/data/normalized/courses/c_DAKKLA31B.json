{
  "name": "Klassisk balett 1b",
  "code": "DAKKLA31b",
  "focusAreas": {
    "string": "Kursen klassisk balett 1b omfattar punkterna 1–3, 5 och 8 under rubriken Ämnets syfte, med särskild betoning på punkterna 1–3 och 5. I kursen behandlas grundläggande färdigheter i klassisk balett som träningsform med betoning på stabilitet i grundteknik.",
    "entries": [
      "1–3",
      "5",
      "8"
    ]
  },
  "centralContent": {
    "sections": [
      {
        "title": "Undervisningen i kursen ska behandla följande centrala innehåll:",
        "rows": [
          "1. Koder och konventioner som används vid träning.",
          "2. Träningsprocessens delar, dvs. förberedelse, uppvärmning, memorering av rörelser och feedback. Kontinuerlig träning samt sambandet mellan den dagliga träningsprocessen och den danstekniska utvecklingen.",
          "3. Metoder för reflektion över träningsprocessen och kunskapsutvecklingen.",
          "4. Problemlösande feedback.",
          "5. Grundläggande dansteknik i klassisk balett. Övningar vid stången, mitten, små och stora hopp med betoning på, form, och skillnader i rörelsekvaliteter inom den klassiska balettens formspråk.",
          "6. Anatomiskt funktionell placering och utåtrotation.",
          "7. Funktionellt förhållningssätt till träning.",
          "8. Träning av uthållighet och koncentration.",
          "9. Dansens relation till och samspel med olika typer av levande musik. Hur man uppfattar och förhåller sig till musikens puls, taktarter, fraser och dynamik.",
          "10. Träning av den spatiala förmågan i relation till kroppen, andra medverkande och rummet.",
          "11. Grundläggande begrepp, till exempel placering, rörelsekvaliteter (till exempel flöde och energi), rörelsefraser och musikaliska fraser, samt balettens vokabulär."
        ]
      }
    ]
  }
}