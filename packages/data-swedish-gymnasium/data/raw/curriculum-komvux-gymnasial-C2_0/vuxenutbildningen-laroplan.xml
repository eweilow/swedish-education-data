<?xml version="1.0" encoding="UTF-8" ?>
<Curriculum xmlns="http://syllabus2011curriculum.types.skolverket.se/v2_0">
  <name>Vuxenutbildning 2013</name>
  <code>VU2013</code>
  <applianceDate>2017-07-01T00:00:00+02:00</applianceDate>
  <heading>&lt;h2&gt;Läroplan för vuxenutbildningen&lt;/h2&gt;</heading>
  <section>
    <heading
    >&lt;h2&gt;1 Vuxenutbildningens uppdrag och värdegrund&lt;/h2&gt;</heading>
    <content
    >&lt;h3&gt;Vuxenutbildningens uppdrag&lt;/h3&gt; &lt;p&gt;Vuxenutbildningen ska förmedla kunskaper och stödja eleverna så att de kan arbeta och verka i samhället. Den syftar också till att möjliggöra fortsatta studier. Vuxenutbildningen ska förmedla sådana kunskaper som utgör den gemensamma referensramen i samhället och som utgår från de grundläggande demokratiska värderingarna och de mänskliga rättigheterna.&lt;/p&gt; &lt;p&gt;Vuxenutbildningens målgrupp är heterogen och eleverna är individer med mycket olika förutsättningar. Även elevernas mål med utbildningen kan variera kraftigt. Utbildningen måste därför anpassas utifrån individens behov och förutsättningar och den kan variera både till längd och till innehåll. Vuxenutbildningen ska alltid möta varje elev utifrån hans eller hennes behov och förutsättningar.&lt;/p&gt; &lt;h3&gt;Grundläggande värden&lt;/h3&gt; &lt;p&gt;I skollagen (2010:800) slås det fast att utbildningen inom skolväsendet syftar till att elever ska inhämta och utveckla kunskap och värden. Den ska främja elevers utveckling och lärande samt en livslång lust att lära. Utbildningen ska förmedla och förankra respekt för de mänskliga rättigheterna och de grundläggande demokratiska värderingar som det svenska samhället vilar på. Utbildningen ska vila på vetenskaplig grund och beprövad erfarenhet. Var och en som verkar inom vuxenutbildningen ska också främja aktning för varje människas egenvärde och respekt för vår gemensamma miljö.&lt;/p&gt; &lt;p&gt;Utbildningen ska i överensstämmelse med den etik som förvaltats av kristen tradition och västerländsk humanism gestalta människolivets okränkbarhet, individens frihet och integritet, alla människors lika värde, jämställdhet mellan kvinnor och män samt solidaritet mellan människor. Undervisningen ska vara icke-konfessionell.&lt;/p&gt; &lt;h3&gt;Förståelse och medmänsklighet&lt;/h3&gt; &lt;p&gt;Vuxenutbildningen ska främja förståelse för andra människor och förmåga till inlevelse. Ingen ska inom vuxenutbildningen utsättas för diskriminering som har samband med kön, etnisk tillhörighet, religion eller annan trosuppfattning, könsöverskridande identitet eller uttryck, sexuell läggning, ålder eller funktionsnedsättning eller för annan kränkande behandling. Alla tendenser till diskriminering eller kränkande behandling ska aktivt motverkas. Främlingsfientlighet och intolerans ska bemötas med kunskap, öppen diskussion och aktiva insatser.&lt;/p&gt; &lt;p&gt;Det svenska samhällets internationalisering och den växande rörligheten över nationsgränserna ställer höga krav på människors förmåga att leva med och inse de värden som ligger i en kulturell och etnisk mångfald. För individen är utbildningen oavsett studieform en social och kulturell mötesplats. Förtrogenhet med Sveriges kultur och historia samt det svenska språket ska befästas genom utbildning i vuxenutbildningens olika kurser. Internationella kontakter och utbildningsutbyte med andra länder ska främjas.&lt;/p&gt; &lt;h3&gt;Saklighet och allsidighet&lt;/h3&gt; &lt;p&gt;Vuxenutbildningen ska vara öppen för skilda uppfattningar och uppmuntra att de förs fram. Den ska framhålla betydelsen av personliga ställningstaganden och ge möjligheter till sådana. Undervisningen ska vara saklig och allsidig. När värderingar redovisas ska det alltid klart framgå vem det är som står för dem.&lt;/p&gt; &lt;p&gt;Alla som verkar inom vuxenutbildningen ska hävda de grundläggande värden som anges i skollagen och i denna läroplan och klart ta avstånd från det som strider mot dem.&lt;/p&gt; &lt;h3&gt;En likvärdig utbildning&lt;/h3&gt; &lt;p&gt;I skollagen föreskrivs att utbildningen inom varje skolform ska vara likvärdig, oavsett var i landet den anordnas. Normerna för likvärdigheten anges genom de nationella målen. En likvärdig utbildning innebär inte att undervisningen ska utformas på samma sätt överallt eller att verksamhetens resurser ska fördelas lika mellan eleverna. Hänsyn ska tas till de enskilda elevernas olika förutsättningar, behov och kunskapsnivå. Det finns också olika vägar att nå målen. Särskild uppmärksamhet ska ägnas åt de elever som av olika anledningar har svårigheter att nå målen för utbildningen. Därför bör till exempel undervisning, vägledning eller validering utformas olika för olika elever. Skolväsendet har ett särskilt ansvar för elever med funktionsnedsättning.&lt;/p&gt; &lt;p&gt;Vuxenutbildningen ska aktivt och medvetet främja kvinnors och mäns lika rätt och möjligheter. Eleverna ska uppmuntras att utveckla sina intressen utan fördomar om vad som kan uppfattas som kvinnligt och manligt.&lt;/p&gt; &lt;p&gt;Vuxenutbildningen ska stödja de elever som under sin studietid har behov av att kombinera utbildning och arbete. Flexibilitet ska alltid eftersträvas när det gäller utbildningen och det kan handla om plats för utbildningens genomförande, tid, studietakt, studieform och sätt att lära.&lt;/p&gt; &lt;h3&gt;Rättigheter och skyldigheter&lt;/h3&gt; &lt;p&gt;Eleverna ska ges reella möjligheter att utöva inflytande på utbildningen och att ta ansvar för sina studieresultat. En förutsättning för detta är att vuxenutbildningen klargör utbildningens mål, innehåll och arbetsformer, liksom vilka rättigheter och skyldigheter eleverna har. Vägledningsinsatser för elever och presumtiva elever fyller en viktig funktion. Av den anledningen ska enligt skollagen elever i vuxenutbildningens skolformer ha tillgång till personal med sådan kompetens att deras behov av vägledning kan tillgodoses. Det framgår också av skollagen att det för varje elev inom vuxenutbildningen ska finnas en individuell studieplan. Studieplanen kan påverkas av att eleven får eller har fått sina kunskaper och kompetenser validerade. Validering kan förekomma inom vuxenutbildningens samtliga skolformer.&lt;/p&gt; &lt;h3&gt;Perspektiv i utbildningen&lt;/h3&gt; &lt;p&gt;I den utsträckning det är relevant för den aktuella utbildningen ska följande perspektiv belysas i utbildningen.&lt;/p&gt; &lt;ul&gt; &lt;li&gt;Vuxenutbildningen ska stimulera elevernas kreativitet, nyfikenhet och självförtroende samt vilja att pröva och omsätta nya idéer i handling och att lösa problem. Vuxenutbildningen ska bidra till att alla elever utvecklar ett förhållningssätt som främjar &lt;em&gt;entreprenörskap, företagande och innovationstänkande vilka ökar elevernas möjligheter till framtida sysselsättning, genom företagande eller anställning.&lt;/em&gt; Vuxenutbildningen ska säkerställa att eleverna ges en grundläggande kunskap om arbetsmarknaden,&lt;/li&gt; &lt;li&gt; I ett all mer digitaliserat samhälle ska vuxenutbildningen också bidra till att utveckla elevernas &lt;em&gt;digitala kompetens.&lt;/em&gt; Utbildningen ska bidra till att alla elever utvecklar förståelse av hur digitaliseringen påverkar individen och samhällets utveckling. Alla elever ska ges möjlighet att utveckla sin förmåga att använda digital teknik. De ska också ges möjlighet att utveckla ett kritiskt och ansvarsfullt förhållningssätt till digital teknik, för att kunna se möjligheter och förstå risker samt för att kunna värdera information. Genom dessa kunskaper och förhållningssätt kopplade till digital kompetens, entreprenörskap och innovationstänkande utvecklar eleverna förmågor som är viktiga i såväl arbets- och samhällslivet som vid vidare studier.&lt;/li&gt; &lt;li&gt;Vuxenutbildningen ska behandla det &lt;em&gt;etiska perspektivet&lt;/em&gt; samt ge en grund för och främja elevernas förmåga att göra personliga ställningstaganden och agera ansvarsfullt mot sig själva och andra.&lt;/li&gt; &lt;li&gt; &lt;em&gt;Miljöperspektivet&lt;/em&gt; i undervisningen ska ge eleverna insikter så att de kan dels medverka till att hindra skadlig miljöpåverkan, dels skaffa sig ett personligt förhållningssätt till de övergripande och globala miljöfrågorna. Undervisningen ska belysa hur samhällets funktioner och människors sätt att leva och arbeta kan anpassas för att skapa hållbar utveckling.&lt;/li&gt; &lt;li&gt; &lt;em&gt;Ett internationellt perspektiv&lt;/em&gt; är viktigt för att kunna se den egna verkligheten i ett globalt sammanhang och för att skapa internationell solidaritet. Undervisningen ska ge eleverna kunskaper om Europeiska unionen (EU) och dess betydelse för Sverige samt förbereda dem för ett samhälle med allt tätare kontakter över nations- och kulturgränser. Det internationella perspektivet ska också bidra till att utveckla elevernas förståelse för den kulturella mångfalden inom landet.&lt;/li&gt; &lt;li&gt;&lt;em&gt;Det historiska perspektivet&lt;/em&gt; i undervisningen ska utveckla elevernas förståelse för samtiden och beredskap inför framtiden. Undervisningen ska också utveckla förståelse för kunskapers relativitet och förmåga till dynamiskt tänkande.&lt;/li&gt; &lt;/ul&gt; &lt;h3&gt;Kunskaper och kompetenser&lt;/h3&gt; &lt;p&gt;Vuxenutbildningens uppdrag att förmedla kunskaper och främja lärande förutsätter en aktiv diskussion om kunskapsbegrepp, om vad som är viktig kunskap i dag och i framtiden samt om hur kunskapsutveckling sker. Olika aspekter på kunskap är naturliga utgångspunkter i en sådan diskussion.&lt;/p&gt; &lt;p&gt;Kunskap är inget entydigt begrepp. Kunskap kommer till uttryck i olika former - såsom fakta, förståelse, färdighet och förtrogenhet - som förutsätter och samspelar med varandra. Undervisning och lärande får inte ensidigt betona den ena eller den andra kunskapsformen.&lt;/p&gt; &lt;p&gt;Vuxenutbildningen ska ge eleverna möjligheter att få överblick och sammanhang. Eleverna ska få möjlighet att reflektera över sina erfarenheter och tillämpa sina kunskaper.&lt;/p&gt; &lt;p&gt;Vad utbildningen ska leda till finns även uttryckt i EU:s nyckelkompetenser för livslångt lärande, där kompetenser uttrycks som en kombination av kunskaper, färdigheter och förhållningssätt som en individ kan behöva för att kunna nyttja sin fulla potential och aktivt delta i samhälls- och arbetsliv.&lt;/p&gt; &lt;p&gt;Vuxenutbildningen ska ta till vara de kunskaper och erfarenheter som vuxna elever inhämtat genom arbetsliv eller tidigare studier.&lt;/p&gt; &lt;h3&gt;Utveckling av vuxenutbildningens verksamheter&lt;/h3&gt; &lt;p&gt;Vuxenutbildningen ska sträva efter flexibla lösningar när det gäller organisation, arbetssätt och arbetsformer med utgångspunkt i individens behov och förutsättningar. Den enskilda eleven bör kunna kombinera dels studier i flera skolformer inom vuxenutbildningen, dels studier med arbete. Samarbete med yrkeshögskolan, folkhögskolor samt universitet och högskolor ska utvecklas för att kunna underlätta informationsspridning om vidareutbildning. Vuxenutbildning som omfattas av denna läroplan bör kunna kombineras med de nämnda utbildningarna. Samarbete med arbetslivet, Arbetsförmedlingen och arbetsmarknadens parter är av betydelse för yrkesutbildningens kvalitet och för elevens fortsatta etablering på arbetsmarknaden.&lt;/p&gt; &lt;p&gt;Utvecklingen i arbetslivet innebär bl.a. att det behövs gränsöverskridanden mellan olika yrkesområden och att krav ställs på medvetenhet om såväl egen som andras kompetens. Detta ställer i sin tur krav på vuxenutbildningens arbetsformer och arbetsorganisation.&lt;/p&gt; &lt;p&gt;Daglig pedagogisk ledning av vuxenutbildningen och lärarnas professionella ansvar är förutsättningar för att verksamheten ska utvecklas kvalitativt. Detta kräver att verksamheten ständigt prövas, att resultaten följs upp och utvärderas samt att nya metoder prövas, utvecklas och utvärderas.&lt;/p&gt;</content>
    <type>1</type>
  </section>
  <section>
    <heading>&lt;h2&gt;2 Övergripande mål och riktlinjer&lt;/h2&gt;</heading>
    <content
    >&lt;h2&gt;2.1 Kunskaper&lt;/h2&gt; &lt;h3&gt;Mål&lt;/h3&gt; &lt;p&gt;Det är vuxenutbildningens ansvar att varje elev i kommunal vuxenutbildning och särskild utbildning för vuxna samt motsvarande utbildningar får stöd och undervisning utifrån sina individuella utbildningsmål, behov och förutsättningar.&lt;/p&gt; &lt;ul&gt; &lt;li&gt;I den utsträckning som framgår av elevens individuella studieplan ska eleven ges möjlighet att&lt;/li&gt; &lt;li&gt;uppnå kraven för en yrkesexamen som innebär att eleven har en av branschen godtagbar nivå av yrkeskunnande för att vara väl förberedd för yrkeslivet,&lt;/li&gt; &lt;li&gt;uppnå kraven för en högskoleförberedande examen som innebär att eleven har tillräckliga kunskaper för att vara väl förberedd för högskolestudier, eller&lt;/li&gt; &lt;li&gt;tillägna sig goda kunskaper i de kurser som ingår i elevens individuella studieplan och som kan användas för vidare studier och i samhälls-, arbets- och vardagsliv.&lt;/li&gt; &lt;/ul&gt; &lt;p&gt;Det är vuxenutbildningens ansvar att varje elev som har slutfört studier inom vuxenutbildningen i den utsträckning som framgår av elevens individuella studieplan&lt;/p&gt; &lt;ul&gt; &lt;li&gt;kan använda sina kunskaper som redskap för att &lt;ul&gt; &lt;li&gt;formulera, analysera och pröva antaganden samt lösa problem,&lt;/li&gt; &lt;li&gt;reflektera över sina erfarenheter och sitt eget sätt att lära,&lt;/li&gt; &lt;li&gt;kritiskt granska och värdera påståenden och förhållanden, och&lt;/li&gt; &lt;li&gt;lösa praktiska problem och arbetsuppgifter,&lt;/li&gt; &lt;/ul&gt; &lt;/li&gt; &lt;li&gt;kan använda såväl digitala som andra verktyg och medier för kunskapssökande, informationsbearbetning, problemlösning, skapande, kommunikation och lärande,&lt;/li&gt; &lt;li&gt;kan använda bibliotek och deras resurser,&lt;/li&gt; &lt;li&gt;kan söka sig till saklitteratur, skönlitteratur och övrigt kulturutbud som en källa till kunskap, självinsikt och glädje,&lt;/li&gt; &lt;li&gt;kan hämta stimulans ur kulturella upplevelser och utveckla känsla för estetiska värden,&lt;/li&gt; &lt;li&gt;har kunskaper om och insikt i centrala delar av det svenska, nordiska och västerländska kulturarvet samt kunskaper om andra kulturer,&lt;/li&gt; &lt;li&gt;har kunskaper om de mänskliga rättigheterna,&lt;/li&gt; &lt;li&gt;har kunskaper om de nationella minoriteternas (judar, romer, urfolket samerna, sverigefinnar och tornedalingar) kultur, språk, religion och historia,&lt;/li&gt; &lt;li&gt;har kunskaper om samhälls- och arbetsliv, arbetsmarknaden och de roller som parterna på arbetsmarknaden har samt arbetsrätt och arbetsmiljö,&lt;/li&gt; &lt;li&gt;har förutsättningar för att delta i demokratiska beslutsprocesser i samhälls- och arbetsliv,&lt;/li&gt; &lt;li&gt;har förmåga att kritiskt granska och bedöma det han eller hon ser, hör och läser för att kunna diskutera och ta ställning i olika livs- och värderingsfrågor,&lt;/li&gt; &lt;li&gt;har kunskaper om internationell samverkan och globala samband samt kan bedöma skeenden ur svenskt, nordiskt, europeiskt och globalt perspektiv, och&lt;/li&gt; &lt;li&gt;kan observera och analysera människans samspel med sin omvärld utifrån perspektivet hållbar utveckling.&lt;/li&gt; &lt;/ul&gt; &lt;h3&gt;Riktlinjer&lt;/h3&gt; &lt;p&gt;Alla som arbetar inom vuxenutbildningen ska&lt;/p&gt; &lt;ul&gt; &lt;li&gt;ge stöd och stimulans till alla elever så att de utvecklas så långt som möjligt,&lt;/li&gt; &lt;li&gt;uppmärksamma de elever som är i behov av stöd, och&lt;/li&gt; &lt;li&gt;samverka för att göra utbildningen till en god miljö för utveckling och lärande.&lt;/li&gt; &lt;/ul&gt; &lt;p&gt;Läraren ska&lt;/p&gt; &lt;ul&gt; &lt;li&gt;utgå från den enskilda elevens behov, förutsättningar, erfarenheter och tänkande,&lt;/li&gt; &lt;li&gt;i undervisningen skapa en sådan balans mellan teoretiska och praktiska kunskaper som främjar elevernas lärande,&lt;/li&gt; &lt;li&gt;tydliggöra vilka vetenskapliga grunder, värderingar och perspektiv som kunskaperna vilar på och vägleda eleverna så att de kan ta ställning till hur kunskaper kan användas,&lt;/li&gt; &lt;li&gt;se till att undervisningen till innehåll och utformning präglas av ett jämställdhetsperspektiv,&lt;/li&gt; &lt;li&gt;stimulera, handleda och stödja eleven,&lt;/li&gt; &lt;li&gt;i förekommande fall samverka med andra lärare i arbetet med att nå utbildningsmålen,&lt;/li&gt; &lt;li&gt;i undervisningen beakta resultat av utvecklingen inom ämnesområdet och för undervisningen relevant pedagogisk och annan forskning, och&lt;/li&gt; &lt;li&gt;organisera och genomföra arbetet så att eleven får använda digitala verktyg på ett sätt som främjar kunskapsutveckling.&lt;/li&gt; &lt;/ul&gt; &lt;h2&gt;2.2 Utbildningsval - arbete och samhällsliv&lt;/h2&gt; &lt;p&gt;En elev i vuxenutbildningen kan ha behov av att kombinera studier i flera av de skolformer som ingår i vuxenutbildningen. Det förutsätter att det finns en nära samverkan mellan de olika skolformerna. Vuxenutbildningen ska även samverka med verksamheter som hör till arbetslivet, yrkeshögskolan, folkhögskola och universitet och högskola samt med samhället i övrigt. Detta krävs för att eleverna ska få en utbildning av hög kvalitet samt underlag för val av kurser inom utbildningen och för vidare studier eller yrkesverksamhet. Genom att arbetslivet fortlöpande förändras när det gäller behov av kompetens och rekrytering av arbetskraft inom olika områden har studie- och yrkesvägledning i vid mening stor betydelse för eleven. Det är särskilt viktigt att vuxenutbildningen samarbetar med arbetslivet när det gäller yrkesutbildning.&lt;/p&gt; &lt;h3&gt;Mål&lt;/h3&gt; &lt;p&gt;Vuxenutbildningens mål är att varje elev&lt;/p&gt; &lt;ul&gt; &lt;li&gt;får information om arbetslivets aktuella och förväntade kompetensbehov,&lt;/li&gt; &lt;li&gt;ges möjlighet att få sina kunskaper och kompetenser validerade,&lt;/li&gt; &lt;li&gt;utvecklar sin självkännedom och förmåga till studieplanering,&lt;/li&gt; &lt;li&gt;medvetet kan ta ställning till fortsatt studie- och yrkesinriktning på grundval av samlade erfarenheter och kunskaper,&lt;/li&gt; &lt;li&gt;ökar sin förmåga att analysera olika valmöjligheter och bedöma vilka konsekvenser dessa kan få,&lt;/li&gt; &lt;li&gt;har kännedom om arbetslivets och arbetsmarknadens villkor när det gäller bl.a. arbetsrätt och arbetsmiljö generellt och om möjligt, inom sin studieinriktning,&lt;/li&gt; &lt;li&gt;har kännedom om möjligheter till vidare utbildning, praktik och arbete i Sverige och andra länder, och&lt;/li&gt; &lt;li&gt;är medveten om att alla yrkesområden förändras i takt med teknisk utveckling, förändringar i samhälls- och arbetsliv samt ökad internationell samverkan och därmed förstår behovet av personlig utveckling i yrket.&lt;/li&gt; &lt;/ul&gt; &lt;h3&gt;Riktlinjer&lt;/h3&gt; &lt;p&gt;Personalen ska, efter en av rektorn gjord arbetsfördelning,&lt;/p&gt; &lt;ul&gt; &lt;li&gt;bidra med underlag för elevernas val av utbildning och yrke,&lt;/li&gt; &lt;li&gt;informera och vägleda eleverna inför deras val av kurser, vidare utbildning och yrkesverksamhet samt motverka sådana begränsningar av valet som grundar sig på föreställningar om kön och på social eller kulturell bakgrund,&lt;/li&gt; &lt;li&gt;i informationen och vägledningen utnyttja och ta till vara de kunskaper som finns hos eleverna och verksamhetens personal samt i samhället,&lt;/li&gt; &lt;li&gt;i undervisningen utnyttja kunskaper och erfarenheter från arbets- och samhällsliv som eleverna redan har eller skaffar sig under utbildningens gång,&lt;/li&gt; &lt;li&gt;utveckla kontakter med universitet och högskolor samt med handledare och andra inom arbetslivet som kan bidra till att målen för utbildningen nås,&lt;/li&gt; &lt;li&gt;i utbildningen nyttja kontakter med det omgivande samhället och dess arbets-, förenings- och kulturliv, och&lt;/li&gt; &lt;li&gt;bidra till att presumtiva elever får information om olika utbildningsmöjligheter.&lt;/li&gt; &lt;/ul&gt; &lt;h2&gt;2.3 Bedömning och betyg&lt;/h2&gt; &lt;p&gt;Betyget uttrycker i vilken utsträckning den enskilda eleven har uppfyllt de nationella kunskapskrav som finns för varje kurs.&lt;/p&gt; &lt;h3&gt;Mål&lt;/h3&gt; &lt;p&gt;Vuxenutbildningens mål är att varje elev&lt;/p&gt; &lt;ul&gt; &lt;li&gt;tar ansvar för sitt lärande och sina studieresultat, och&lt;/li&gt; &lt;li&gt;kan bedöma sina studieresultat och utvecklingsbehov i förhållande till kraven för utbildningen.&lt;/li&gt; &lt;/ul&gt; &lt;h3&gt;Riktlinjer&lt;/h3&gt; &lt;p&gt;Läraren ska&lt;/p&gt; &lt;ul&gt; &lt;li&gt;fortlöpande ge varje elev, och i förekommande fall elevens vårdnadshavare, information om studieresultat och utvecklingsbehov i studierna, och&lt;/li&gt; &lt;li&gt;redovisa för eleverna, och i förekommande fall deras vårdnadshavare, på vilka grunder betygssättningen sker.&lt;/li&gt; &lt;/ul&gt; &lt;p&gt;Läraren ska vid betygssättningen&lt;/p&gt; &lt;ul&gt; &lt;li&gt;utnyttja all tillgänglig information om elevens kunskaper i förhållande till de nationella kunskapskrav som finns för respektive kurs,&lt;/li&gt; &lt;li&gt;beakta även sådana kunskaper som en elev har tillägnat sig på annat sätt än genom den aktuella undervisningen, och&lt;/li&gt; &lt;li&gt;utifrån de nationella kunskapskrav som finns för respektive kurs allsidigt utvärdera varje elevs kunskaper.&lt;/li&gt; &lt;/ul&gt; &lt;h2&gt;2.4 Rektorns ansvar&lt;/h2&gt; &lt;p&gt;Det pedagogiska arbetet ska ledas och samordnas av en rektor. Rektorn ansvarar för att planera, följa upp, utvärdera och utveckla utbildningen i förhållande till de nationella målen. Som pedagogisk ledare för vuxenutbildning och som chef för lärarna och övrig personal i verksamheten har rektorn ansvar för verksamhetens resultat och har, inom givna ramar, ett särskilt ansvar för att&lt;/p&gt; &lt;ul&gt; &lt;li&gt;utbildningen organiseras så att den så långt möjligt anpassas efter elevernas önskemål och val av kurser,&lt;/li&gt; &lt;li&gt;lärarna anpassar undervisningens upplägg, innehåll och arbetsformer efter elevernas skiftande behov och förutsättningar,&lt;/li&gt; &lt;li&gt;verksamhetens arbetsformer utvecklas så att ett aktivt elevinflytande gynnas,&lt;/li&gt; &lt;li&gt;utbildningen utformas så att alla elever ges handledning och får tillgång till och förutsättningar att använda läromedel av god kvalitet samt andra lärverktyg för en tidsenlig utbildning för att själva kunna söka och utveckla kunskaper, genom bland annat bibliotek och digitala verktyg,&lt;/li&gt; &lt;li&gt;utbildningen utformas så att elever som är i behov av stöd får det,&lt;/li&gt; &lt;li&gt;eleverna får information inför utbildningens början, en väl utformad introduktion i utbildningen samt stöd när det gäller att formulera mål för sina studier,&lt;/li&gt; &lt;li&gt;verksamhetens personal i samverkan med eleven upprättar en individuell studieplan för eleven och reviderar den vid behov,&lt;/li&gt; &lt;li&gt;lärare, studie- och yrkesvägledare och annan personal får möjligheter till den kompetensutveckling som krävs för att de professionellt ska kunna utföra sina uppgifter och kontinuerligt ges möjlighet att dela med sig av sin kunskap, samt att lära av varandra för att utveckla verksamheten,&lt;/li&gt; &lt;li&gt;samverkan mellan lärare i olika kurser kommer till stånd så att eleverna får ett sammanhang i sina studier,&lt;/li&gt; &lt;li&gt;samverkan med universiteten och högskolorna och arbetslivet utvecklas så att eleverna får en kvalitativt god utbildning samt en förberedelse för yrkesverksamhet och vidare utbildning,&lt;/li&gt; &lt;li&gt;studie- och yrkesvägledningen organiseras så att eleverna får information om och vägledning inför de olika val som vuxenutbildningen erbjuder samt inför val av framtida utbildning och yrke,&lt;/li&gt; &lt;li&gt;stimulera till internationella kontakter, samverkan och utbyten i utbildningen,&lt;/li&gt; &lt;li&gt;skolpersonalen får kännedom om de internationella överenskommelser som Sverige har förbundit sig att beakta i utbildningen,&lt;/li&gt; &lt;li&gt;vårdnadshavare, i förekommande fall, får insyn i elevens skolgång, och&lt;/li&gt; &lt;li&gt;arbete med ett kunskapsområde som omfattar flera ämnen bedrivs så att eleven får en helhetsbild av området.&lt;/li&gt; &lt;/ul&gt;</content>
    <type>2</type>
  </section>
  <version>7</version>
  <status>PUBLISHED</status>
  <createdDate>2019-08-23T11:41:45+02:00</createdDate>
  <modifiedDate>2019-08-26T11:45:37+02:00</modifiedDate>
  <skolfsId>2012:101</skolfsId>
  <numberOfActiveVersions>0</numberOfActiveVersions>
</Curriculum>
