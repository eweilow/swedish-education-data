{
  "purpose": [
    "<p>",
    "  Undervisningen i ämnet industriella produktionsmetoder ska syfta till att",
    "  eleverna utvecklar kunskaper om metoder, teknik, material och utrustning som",
    "  används inom industriell produktion. Undervisningen ska också ge eleverna",
    "  möjligheter att utveckla kunskaper om strukturerad produktion samt förmåga att",
    "  välja rätt produktionsmetod i förhållande till produkt, material och",
    "  produktionsutrustning. Dessutom ska undervisningen bidra till att eleverna får",
    "  en helhetsbild av industriella produktionsmetoder och möjlighet till",
    "  fördjupning inom valt område för att därigenom utveckla ingenjörsmässiga",
    "  förmågor.",
    "</p>",
    "<p>",
    "  Undervisningen ska ge eleverna möjlighet att utveckla förmåga att diskutera,",
    "  analysera och reflektera över teknikens möjligheter och därigenom kunna lösa",
    "  produktionstekniska problem och föreslå förbättringar av produktion. Dessutom",
    "  ska undervisningen ge eleverna möjlighet att utveckla förmåga att använda",
    "  olika digitala verktyg och visualiseringstekniker i sitt arbete.",
    "</p>",
    "<p>",
    "  Undervisningen ska ge eleverna möjlighet att utveckla kunskaper om",
    "  produktionsstyrning med till exempel programmering inom den metod som eleven",
    "  fördjupar sig inom. Undervisningen ska även bidra till att eleverna ges",
    "  möjlighet att utveckla en översiktlig förståelse av verktyg och system för",
    "  processövervakning samt hur kommunikation mellan utrustningar styrs och",
    "  övervakas inom och mellan olika industriella produktionsenheter.",
    "</p>",
    "<h4>",
    "  Undervisningen i ämnet industriella produktionsmetoder ska ge eleverna",
    "  förutsättningar att utveckla följande:",
    "</h4>",
    "<ol>",
    "  <li>",
    "    1. Kunskaper om begrepp, metoder, teknik och utrustning inom industriella",
    "    produktionsmetoder samt förmåga att kommunicera med olika målgrupper inom",
    "    området.",
    "  </li>",
    "  <li>",
    "    2. Kunskaper om hur material genom olika produktionsmetoder förädlas till en",
    "    färdig produkt.",
    "  </li>",
    "  <li>",
    "    3. Förmåga att läsa och tolka produktionsunderlag, planera, bereda och",
    "    organisera en industriprodukts produktionsmetod och produktionsprocess samt",
    "    att programmera för datorstyrd produktion.",
    "  </li>",
    "  <li>",
    "    4. Kunskaper om olika moderna industriella produktionsmetoder samt förmåga att",
    "    välja rätt metod i förhållande till den produkt som ska tillverkas och den",
    "    produktionsutrustning som står till förfogande.",
    "  </li>",
    "  <li>",
    "    5. Kunskaper om hur och varför produktionsutrustning kopplas samman till",
    "    produktionslinjer.",
    "  </li>",
    "  <li>",
    "    6. Kunskaper om säkerhetsrisker i vald produktionsmetod och om hur risker",
    "    minimeras.",
    "  </li>",
    "  <li>",
    "    7. Förmåga att mäta, bedöma, dokumentera, värdera och analysera kvaliteten av",
    "    vald produktionsmetod.",
    "  </li>",
    "  <li>",
    "    8. Förmåga att på ett strukturerat sätt lösa produktionstekniska problem samt",
    "    att kunna utföra relevanta kalkyler och beräkningar i samband med",
    "    förbättringsförslag.",
    "  </li>",
    "</ol>",
    "<h3>Kurser i ämnet</h3>",
    "<ul>",
    "  <li>Industriella produktionsmetoder 1, 100 poäng.</li>",
    "  <li>",
    "    Industriella produktionsmetoder 2, 100 poäng. Kursen bygger på industriella",
    "    produktionsmetoder 1.",
    "  </li>",
    "  <li>",
    "    Industriella produktionsmetoder 3, 100 poäng. Kursen bygger på industriella",
    "    produktionsmetoder 2.",
    "  </li>",
    "</ul>"
  ]
}
