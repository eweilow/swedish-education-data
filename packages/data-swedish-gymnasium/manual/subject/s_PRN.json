{
  "purpose": [
    "<p>",
    "  Undervisningen i ämnet produktionsutveckling ska syfta till att eleverna",
    "  utvecklar ett helhetsperspektiv för produktionsprocessen<em>.</em> I",
    "  undervisningen ska eleverna ges möjlighet att utveckla kunskaper om",
    "  arbetsprocessen från idéframtagning och behovsanalys genom de olika",
    "  utvecklingsstegen fram till slutgiltig produkt. Dessutom ska undervisningen ge",
    "  eleverna möjlighet att utveckla förmåga att lösa problem och att samverka",
    "  mellan teori och praktik. Eleverna ska även ges möjlighet att utveckla",
    "  förståelse av tillverkningsprocesser och deras förädlingssteg. Vidare ska",
    "  eleverna ges möjlighet att utveckla förståelse av produktionsberedning samt av",
    "  samverkan mellan en produkts design, funktion och produktion.",
    "</p>",
    "<p>",
    "  Genom undervisningen ska eleverna ges möjlighet att utveckla specialiserade",
    "  kunskaper inom styrning och ledning av produktionsflöden samt",
    "  effektiviseringar för en konkurrenskraftig produktion med föränderliga behov",
    "  från interna och externa kunder. I undervisningen ska eleverna ges möjlighet",
    "  att utveckla kunskaper om vikten av driftsäkerhet, underhåll, ständiga",
    "  förbättringar och hållbar utveckling.",
    "</p>",
    "<p>",
    "  Undervisningen ska dessutom bidra till att eleverna utvecklar kunskaper om",
    "  olika metoder och verktyg inom industriell digitalisering och därigenom",
    "  utvecklar förmåga att analysera och utveckla en produktion utifrån de",
    "  möjligheter som digitalisering medför.",
    "</p>",
    "<p>",
    "  Undervisningen ska bidra till att eleverna utvecklar förståelse av individens",
    "  ansvar i arbetssituationer och dess betydelse för slutresultatet.",
    "</p>",
    "<h4>",
    "  Undervisningen i ämnet produktionsutveckling ska ge eleverna förutsättningar",
    "  att utveckla följande:",
    "</h4>",
    "<ol>",
    "  <li>",
    "    1. Kunskaper om produktionsprocessen och förståelse av hur alla delar i",
    "    processen behöver samverka för en fungerande och konkurrenskraftig hållbar",
    "    produktion.",
    "  </li>",
    "  <li>",
    "    2. Kunskaper om produktionsberedning och hur design och produktion är beroende",
    "    av en fungerande beredning.",
    "  </li>",
    "  <li>3. Kunskaper om materialval, produktionsmetoder och produktionsekonomi.</li>",
    "  <li>",
    "    4. Kunskaper om produktionsflöden och förmåga att genomföra",
    "    värdeflödesanalyser.",
    "  </li>",
    "  <li>",
    "    5. Kunskaper om driftsäkerhet och förmåga att genomföra och planera underhåll.",
    "  </li>",
    "  <li>",
    "    6. Förståelse av organisationsenheter, tillverkningsprocesser,",
    "    produktionsutrustning och de förädlingssteg en produkt behöver genomgå i olika",
    "    produktionslinjer.",
    "  </li>",
    "  <li>",
    "    7. Kunskaper om olika metoder och verktyg inom industriell digitalisering.",
    "  </li>",
    "  <li>",
    "    8. Förmåga att analysera och utveckla en produktion utifrån de möjligheter som",
    "    digitalisering medför samt att ta fram en digitaliseringsstrategi för ett",
    "    mindre företag eller produktionsavsnitt.",
    "  </li>",
    "  <li>",
    "    9. Förmåga att kommunicera och samarbeta med andra samt att värdera sitt eget",
    "    arbete.",
    "  </li>",
    "</ol>",
    "<h3>Kurser i ämnet</h3>",
    "<ul>",
    "  <li>Produktionsutveckling 1, 100 poäng.</li>",
    "  <li>",
    "    Produktionsutveckling 2, 100 poäng, som bygger på kursen",
    "    produktionsutveckling 1.",
    "  </li>",
    "  <li>Industriell digitalisering, 100 poäng.</li>",
    "</ul>"
  ]
}
