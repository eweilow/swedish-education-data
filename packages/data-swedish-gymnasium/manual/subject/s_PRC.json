{
  "purpose": [
    "<p>",
    "  Undervisningen i ämnet processteknik – energi ska syfta till att eleverna",
    "  utvecklar kunskaper om hur man identifierar och löser vanliga processtekniska",
    "  problem genom att analysera tillgänglig information, använda olika metoder och",
    "  lösningsstrategier samt implementera dessa.",
    "</p>",
    "<p>",
    "  Undervisningen ska leda till att eleverna utvecklar kunskaper i styrning av",
    "  vanligt förekommande arbetsuppgifter inom energiproduktion och förmåga att",
    "  utvärdera resultatet. Dessutom ska undervisningen leda till att eleverna",
    "  utvecklar kunskaper i styrning av vanligt förekommande arbetsuppgifter inom",
    "  energiproduktion och förmåga att utvärdera resultatet.",
    "</p>",
    "<p>",
    "  Undervisningen ska bidra till att eleverna utvecklar förmåga att arbeta",
    "  systematiskt och följa standarder och säkerhetsföreskrifter samt ta hänsyn",
    "  till ställda kvalitetskrav. Vidare ska eleverna ges möjlighet att utveckla",
    "  förmåga att arbeta med energioptimering och med olika dimensioner av",
    "  hållbarhet.",
    "</p>",
    "<h4>",
    "  Undervisningen i ämnet processteknik – energi ska ge eleverna förutsättningar",
    "  att utveckla följande:",
    "</h4>",
    "<ol>",
    "  <li>",
    "    1. Kunskaper om processtekniska system i energiproducerande anläggningar och",
    "    om deras delar, komponenter och elementära processer samt förmåga att koppla",
    "    samman dessa till kretsprocesser.",
    "  </li>",
    "  <li>2. Kunskaper om hur digital teknik kan användas i arbetet.</li>",
    "  <li>",
    "    3. Kunskaper om säkerhetsfilosofier och säkerhetsföreskrifter inom det",
    "    processtekniska området.",
    "  </li>",
    "  <li>",
    "    4. Kunskaper om kvalitetsarbete i energiproduktion samt om hur provtagningar",
    "    kan utformas och genomföras för att mäta och dokumentera kvalitet.",
    "  </li>",
    "  <li>",
    "    5. Förståelse av hur energiproduktionen påverkar miljön och hur",
    "    miljöregleringen påverkar produktionen samt kunskaper om gällande",
    "    lagstiftning.",
    "  </li>",
    "  <li>",
    "    6. Förmåga att genomföra, tolka och redovisa provtagningar och observationer",
    "    av fysikaliska storheter och kemiska egenskaper samt förmåga att hantera",
    "    kemikalier och utrustning.",
    "  </li>",
    "  <li>7. Förmåga att reglera och optimera processer inom energiproduktion.</li>",
    "  <li>",
    "    8. Förmåga att planera sitt arbete och att övervaka, styra och reglera",
    "    utrustning samt utföra vanliga arbetsuppgifter på energiproducerande",
    "    anläggningar.",
    "  </li>",
    "  <li>9. Förmåga att tolka och upprätta processteknisk dokumentation.</li>",
    "</ol>",
    "<h3>Kurser i ämnet</h3>",
    "<ul>",
    "  <li>Processteknik – energi 1, 100 poäng.</li>",
    "  <li>Processteknik – energi 2, 100 poäng.</li>",
    "</ul>"
  ]
}
