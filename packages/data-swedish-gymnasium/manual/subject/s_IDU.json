{
  "purpose": [
    "<p>",
    "  Undervisningen i ämnet industriell automation ska syfta till att eleverna",
    "  utvecklar ingenjörsmässig förmåga att planera, identifiera resurser, genomföra",
    "  och utvärdera arbete i industriella automatiserade system. Eleverna ska ges",
    "  möjlighet att utveckla kunskaper i att använda olika former av",
    "  systemdokumentation, till exempel schema, programdokumentation och manualer.",
    "</p>",
    "<p>",
    "  Undervisningen ska även ge eleverna möjlighet att utveckla förståelse av hur",
    "  informationsteknik kan användas vid arbete med industriella automatiserade",
    "  system. Dessutom ska eleverna ges möjlighet att utveckla förmåga att hantera",
    "  verktyg och utrustning inom valt område.",
    "</p>",
    "<p>",
    "  Undervisningen ska bidra till att eleverna utvecklar kunskaper om olika",
    "  begrepp, teorier och metoder inom industriell automation, samt färdigheter i",
    "  att tillämpa dessa. Dessutom ska eleverna ges möjlighet att utveckla kunskaper",
    "  om säkerhet och olika standarder inom området. Genom undervisningen ska",
    "  eleverna ges möjlighet att utveckla förmåga att förebygga och avhjälpa fel i",
    "  industriella automatiserade system samt föreslå förbättringar.",
    "</p>",
    "<p>",
    "  Undervisningen ska ge eleverna möjlighet att kombinera teoretiska och",
    "  praktiska moment inom ämnesområdet. Dessutom ska undervisningen bidra till att",
    "  utveckla elevernas kunskaper om socialt, ekonomiskt och ekologiskt hållbara",
    "  automatiserade processer.",
    "</p>",
    "<h4>",
    "  Undervisningen i ämnet industriell automation ska ge eleverna förutsättningar",
    "  att utveckla följande:",
    "</h4>",
    "<ol>",
    "  <li>",
    "    1. Kunskaper om uppbyggnad och funktion hos automatiserade system och de",
    "    risker som finns vid arbete med dessa.",
    "  </li>",
    "  <li>",
    "    2. Kunskaper om säkerhetsföreskrifter, standarder och begrepp som används vid",
    "    arbete med automatiserade processer.",
    "  </li>",
    "  <li>3. Kunskaper om metoder för att simulera olika typer av processer.</li>",
    "  <li>",
    "    4. Kunskaper om social, ekonomisk och ekologisk hållbarhet i förhållande till",
    "    automatiserade processer.",
    "  </li>",
    "  <li>",
    "    5. Förmåga att planera och genomföra programmering och driftsättning av",
    "    automatiserade processer samt att dokumentera och utvärdera arbetet.",
    "  </li>",
    "  <li>",
    "    6. Förmåga att analysera befintlig automatiserad process och ge förslag på",
    "    förbättringar och optimeringar.",
    "  </li>",
    "  <li>",
    "    7. Färdigheter i att, med hjälp av systemens program och dokumentation,",
    "    felsöka, åtgärda och förebygga fel i automatiserade processer.",
    "  </li>",
    "  <li>",
    "    8. Färdigheter i att ersätta defekta komponenter och enheter samt vid behov",
    "    återställa komponenters eller enheters konfigurering.",
    "  </li>",
    "</ol>",
    "<h3>Kurser i ämnet</h3>",
    "<ul>",
    "  <li>Industriell automationsteknik, 100 poäng.</li>",
    "  <li>Industriell PLC-teknik, 100 poäng.</li>",
    "  <li>Industriell robotteknik, 100 poäng.</li>",
    "  <li>Industriell it, 100 poäng.</li>",
    "  <li>",
    "    Tillämpad automationsteknik, 100 poäng, som bygger på kursen industriell",
    "    automationsteknik.",
    "  </li>",
    "</ul>"
  ]
}
