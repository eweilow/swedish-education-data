{
  "purpose": [
    "<p>",
    "  Undervisningen i ämnet konstruktionsteknik ska syfta till att eleverna",
    "  utvecklar kunskaper om konstruktionsprocessen för att i sin roll som",
    "  gymnasieingenjör kunna utföra konstruktionsarbete med hänsyn till",
    "  produktionstekniska, kvalitetsmässiga, ekonomiska och miljömässiga",
    "  förutsättningar. Genom undervisningen ska eleverna ges möjlighet att fördjupa",
    "  sin förståelse av tekniska system och utveckla förmåga att i sitt",
    "  konstruktionsarbete se samspelet mellan komponenter, delsystem och hela system",
    "  för att kunna utveckla bättre konstruktioner.",
    "</p>",
    "<p>",
    "  Undervisningen ska leda till att eleverna självständigt planerar, genomför,",
    "  dokumenterar och utvärderar konstruktionsarbeten i projektform. Genom",
    "  undervisningen ska eleverna ges möjlighet att inhämta, sovra och strukturera",
    "  information, välja och använda konstruktionsmetoder och verktyg samt använda",
    "  relevanta matematiska och teknikvetenskapliga teorier och modeller. I",
    "  undervisningen ska eleverna ges möjlighet att utveckla kunskaper i att använda",
    "  digitala konstruktionsmetoder och verktyg. Undervisningen ska även bidra till",
    "  att eleverna utvecklar kunskaper om vanliga komponenter samt om svenska och",
    "  internationella standarder och normer för att använda i sitt arbete.",
    "</p>",
    "<p>",
    "  Undervisningen ska ge eleverna möjlighet att fördjupa sina kunskaper i",
    "  materialteknik för att kunna utvärdera och välja material i konstruktioner.",
    "  Undervisningen ska även ge eleverna möjlighet att tolka och skapa berednings-",
    "  och tillverkningsunderlag samt tekniska instruktioner. Dessutom ska",
    "  undervisningen bidra till att eleverna utvecklar kunskaper inom dimensionering",
    "  och provning av konstruktioner med hjälp av manuella och datorstödda",
    "  mätningar, simuleringar och tester.",
    "</p>",
    "<h4>",
    "  Undervisningen i ämnet konstruktionsteknik ska ge eleverna förutsättningar att",
    "  utveckla följande:",
    "</h4>",
    "<ol>",
    "  <li>",
    "    1. Kunskaper om konstruktionsprocessen och förståelse av sambanden mellan de",
    "    olika delarna i den.",
    "  </li>",
    "  <li>",
    "    2. Förmåga att planera och genomföra konstruktionsarbeten genom att söka,",
    "    tolka och strukturera relevant information samt genom att välja och använda",
    "    metoder, modeller, teorier och verktyg. Förmåga att rimlighetsbedöma resultat",
    "    och att utvärdera konstruktionsarbeten.",
    "  </li>",
    "  <li>",
    "    3. Förmåga att använda konstruktionsverktyg, komponenter, standarder och",
    "    normer inom konstruktionsarbetet samt kunskaper om deras egenskaper och",
    "    begränsningar.",
    "  </li>",
    "  <li>4. Förmåga att utvärdera och välja material.</li>",
    "  <li>",
    "    5. Förmåga att tolka och skapa berednings- och tillverkningsunderlag samt",
    "    tekniska instruktioner.",
    "  </li>",
    "  <li>",
    "    6. Kunskaper om hur produktionsteknik, kvalitet, lönsamhet och hållbar",
    "    utveckling samspelar med konstruktionsarbete samt förmåga att optimera",
    "    konstruktioner mot dessa parametrar.",
    "  </li>",
    "  <li>",
    "    7. Kunskaper om tekniska system samt förmåga att se samspelet mellan",
    "    komponenter, delsystem och hela system, och i sitt konstruktionsarbete använda",
    "    detta till att skapa fungerande konstruktioner.",
    "  </li>",
    "  <li>",
    "    8. Kunskaper om provning och förmåga att utföra provning via mätningar,",
    "    simuleringar och test.",
    "  </li>",
    "  <li>",
    "    9. Förmåga att dokumentera och redovisa konstruktionsarbeten med relevanta",
    "    hjälpmedel.",
    "  </li>",
    "</ol>",
    "<h3>Kurser i ämnet</h3>",
    "<ul>",
    "  <li>Konstruktionsteknik, 100 poäng.</li>",
    "  <li>Mekanik och hållfasthetslära, 100 poäng.</li>",
    "  <li>Materialteknik, 100 poäng.</li>",
    "  <li>",
    "    Tillämpad konstruktionsteknik, 100 poäng, som bygger på kursen",
    "    konstruktionsteknik.",
    "  </li>",
    "</ul>"
  ]
}
