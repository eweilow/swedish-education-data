{
  "purpose": [
    "<p>",
    "  Undervisningen i ämnet industriell design ska syfta till att eleverna",
    "  utvecklar ingenjörsmässiga förmågor i de kreativa och problemlösande",
    "  arbetssätt som används inom området. Industriell design är en kreativ process",
    "  där faktorer som nytta, funktion, teknik, material, miljö, säkerhet, ekonomi,",
    "  ergonomi och estetik samverkar.",
    "</p>",
    "<p>",
    "  Undervisningen ska bidra till att eleverna utvecklar kunskaper om hur",
    "  industriell design har påverkat och påverkar samhället på olika sätt, såväl",
    "  historiskt som i nutid. Den ska också ge eleverna möjlighet att utveckla",
    "  förståelse av industridesignprocessens olika delar i allmänhet och förståelse",
    "  av industriella designkriterier i synnerhet så att eleverna självständigt kan",
    "  värdera, prioritera och välja mellan olika designaspekter hos en produkt samt",
    "  motivera sina val.",
    "</p>",
    "<p>",
    "  Undervisningen ska ge eleverna möjlighet att utveckla specialiserade kunskaper",
    "  om gränssnitten mellan design och tillverkning i datoriserade miljöer så att",
    "  eleverna ökar sin förståelse av hur modern digital design och datoriserad",
    "  produktion fungerar. Undervisningen ska dessutom bidra till att eleverna",
    "  utvecklar färdigheter i att 3D-scanna, 3D-designa och 3D-konstruera i arbetet",
    "  med design.",
    "</p>",
    "<p>",
    "  I undervisningen ska eleverna ges möjlighet att utveckla förmåga att utföra",
    "  alla delar i designprocessen och förståelse av hur detaljnivå och helhetsnivå",
    "  påverkar varandra. Vidare ska undervisningen ge eleverna möjlighet att",
    "  presentera sina projekt både muntligt och skriftligt genom att använda sig av",
    "  både manuella metoder och relevanta digitala verktyg och medier.",
    "</p>",
    "<h4>",
    "  Undervisningen i ämnet industriell design ska ge eleverna förutsättningar att",
    "  utveckla följande:",
    "</h4>",
    "<ol>",
    "  <li>",
    "    1. Kunskaper om samhällets olika behov av och förutsättningar för design och",
    "    tillverkning av industriella produkter såväl historiskt som i nutid.",
    "  </li>",
    "  <li>",
    "    2. Kunskaper om den industriella designprocessen i allmänhet och om",
    "    industriell designs kriterier i synnerhet samt förmåga att genomföra en",
    "    industriell designprocess.",
    "  </li>",
    "  <li>",
    "    3. Förmåga att översätta ett praktiskt problem och formulera lämpliga",
    "    designkriterier som resulterar i ett industriellt anpassat designförslag.",
    "  </li>",
    "  <li>",
    "    4. Förmåga att analysera, värdera och prioritera olika aspekter och kriterier",
    "    inom industriell design och kunna motivera dessa val.",
    "  </li>",
    "  <li>",
    "    5. Förmåga att skapa, visualisera, presentera och dokumentera designförslag",
    "    med både manuella metoder och digitala verktyg i både 2D och 3D, såväl",
    "    muntligt som skriftligt.",
    "  </li>",
    "  <li>",
    "    6. Förmåga att framställa prototyper i form av både digitala och fysiska",
    "    modeller där funktioner kan simuleras och testas.",
    "  </li>",
    "  <li>7. Förmåga att välja material och industriell produktionsmetod.</li>",
    "  <li>",
    "    8. Kunskaper om gränssnittet mellan design och produktion i datoriserade",
    "    miljöer och förståelse av datoriserad produktionsmiljö.",
    "  </li>",
    "</ol>",
    "<h3>Kurser i ämnet</h3>",
    "<ul>",
    "  <li>Industriell design 1, 100 poäng.</li>",
    "  <li>",
    "    Industriell design 2, 100 poäng, som bygger på kursen industriell design 1.",
    "  </li>",
    "</ul>"
  ]
}
