{
  "title": "Moderna språk",
  "code": "MOD",
  "developmentPurposes": [
    "Förståelse av målspråket i tal och skrift samt förmåga att tolka innehållet.",
    "Förmåga att formulera sig och kommunicera på målspråket i tal och skrift.",
    "Förmåga att använda språkliga strategier i olika sammanhang.",
    "Förmåga att anpassa språket efter olika syften, mottagare och situationer.",
    "Förmåga att diskutera och reflektera över livsvillkor, samhällsfrågor och kulturella företeelser i olika sammanhang och områden där språket används."
  ],
  "purposes": [
    "Undervisningen i ämnet moderna språk ska syfta till att eleverna utvecklar kunskaper i målspråket och omvärldskunskaper samt tilltro till sin förmåga att använda språket i olika situationer och för skilda syften. Eleverna ska ges möjlighet att, genom språkanvändning i funktionella och meningsfulla sammanhang, utveckla en allsidig kommunikativ förmåga. Denna förmåga innefattar dels reception, som innebär att förstå talat och skrivet målspråk, dels produktion och interaktion, som innebär att formulera sig och samspela med andra i tal och skrift samt att anpassa sitt språk till olika situationer, syften och mottagare. I undervisningen ska eleverna även ges möjlighet att utveckla språklig säkerhet samt förmåga att uttrycka sig med variation och komplexitet. Dessutom ska eleverna ges möjlighet att utveckla förmåga att använda olika strategier för att stödja kommunikationen och för att lösa problem när språkkunskaperna inte räcker till.",
    "Eleverna ska ges möjlighet att utveckla kunskaper om livsvillkor, samhällsfrågor och kulturella företeelser i olika sammanhang och områden där språket används. Undervisningen ska stimulera elevernas nyfikenhet på språk och kultur samt ge dem möjlighet att utveckla flerspråkighet där kunskaper i olika språk samverkar och stödjer varandra. Undervisningen ska dessutom bidra till att eleverna utvecklar språklig medvetenhet och kunskaper om hur man lär sig språk i och utanför undervisningen.",
    "Undervisningen ska i allt väsentligt bedrivas på målspråket. I undervisningen ska eleverna få möta talat och skrivet språk av olika slag samt få sätta innehållet i relation till egna erfarenheter och kunskaper. Eleverna ska få interagera i tal och skrift samt producera talat språk och olika texter, på egen hand och tillsammans med andra, och med stöd av olika hjälpmedel och medier. Undervisningen ska dra nytta av omvärlden som en resurs för kontakter, information och lärande samt bidra till att eleverna utvecklar förståelse av hur man söker, värderar, väljer och tillägnar sig innehåll från olika källor för information, kunskaper och upplevelser."
  ],
  "courseInfo": {
    "MODXXX01": "Moderna språk 1, 100 poäng.",
    "MODXXX02": "Moderna språk 2, 100 poäng, som bygger på kursen moderna språk 1 eller moderna språk inom ramen för elevens val i grundskolan.",
    "MODXXX03": "Moderna språk 3, 100 poäng, som bygger på kursen moderna språk 2 eller moderna språk inom ramen för språkval i grundskolan.",
    "MODXXX04": "Moderna språk 4, 100 poäng, som bygger på kursen moderna språk 3.",
    "MODXXX05": "Moderna språk 5, 100 poäng, som bygger på kursen moderna språk 4.",
    "MODXXX06": "Moderna språk 6, 100 poäng, som bygger på kursen moderna språk 5.",
    "MODXXX07": "Moderna språk 7, 100 poäng, som bygger på kursen moderna språk 6.",
    "MODZHO01": "Kinesiska 1, 100 poäng.",
    "MODZHO02": "Kinesiska 2, 100 poäng, som bygger på kursen kinesiska 1 eller kinesiska inom ramen för elevens val i grundskolan.",
    "MODZHO03": "Kinesiska 3, 100 poäng, som bygger på kursen kinesiska 2 eller kinesiska inom ramen för språkval i grundskolan.",
    "MODZHO04": "Kinesiska 4, 100 poäng, som bygger på kursen kinesiska 3.",
    "MODZHO05": "Kinesiska 5, 100 poäng, som bygger på kursen kinesiska 4.",
    "MODZHO06": "Kinesiska 6, 100 poäng, som bygger på kursen kinesiska 5.",
    "MODZHO07": "Kinesiska 7, 100 poäng, som bygger på kursen kinesiska 6."
  },
  "description": "Moderna språk är ett ämne som kan innefatta en stor mängd språk. Dessa kan sinsemellan vara mycket olika vad gäller allt från skriftsystem och uttal till utbredning och användning inom skiftande sammanhang som vardagsliv, kultur, politik och utbildning. Kunskaper i flera språk ökar individens möjligheter att ingå i olika sociala och kulturella sammanhang och att delta i ett globaliserat studie- och arbetsliv. Kunskaper i moderna språk kan dessutom ge nya perspektiv på omvärlden, ökade möjligheter till kontakter och större förståelse för olika sätt att leva.",
  "typeOfSchooling": "UPPER_SECONDARY_EDUCATION",
  "category": "COMMON",
  "applicableFrom": "2014-05-26T22:00:00.000Z",
  "courses": [
    "MODXXX01",
    "MODXXX02",
    "MODXXX03",
    "MODXXX04",
    "MODXXX05",
    "MODXXX06",
    "MODXXX07",
    "MODZHO01",
    "MODZHO02",
    "MODZHO03",
    "MODZHO04",
    "MODZHO05",
    "MODZHO06",
    "MODZHO07"
  ]
}